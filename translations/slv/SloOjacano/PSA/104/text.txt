BLAGOSLAVLJAJ, (OBOŽUJOČE, hvaležno hvali) Gospoda, o moja duša! O Gospod, moj Bog, Ti si zelo velik! Ti si ogrnjen s častjo in veličastvom –
[Ti si Ta], ki Sebe pokriva z lučjo kakor z oblačilom, ki podaljšek nebes razteza kakor zaveso ali šotor,
ki polaga stropnike gornje sobe Svojega prebivališča v vodah [nad nebesnim svodom], ki dela oblake za Svoj bojni voz, ki hodi na perutih vetra,
ki dela vetrove za Svoje poslance, ognjene plamene za Svoje služabnike.
Ti si položil temelje zemlje, da ne bi bila za vedno omajana.
Ti si jo pokril z globino kakor z oblačilom; vode so stale nad gorami.
Ob Tvojem grajanju so zbežali, ob glasu Tvojega grmenja so se podvizali stran.
Gore so se dvignile, doline so se pogreznile na kraj, ki si ga Ti določil zanje.
Ti si postavil mejo [za vode], katero ne morejo prestopiti, da se ponovno ne obrnejo in ne poplavijo zemlje.
On pošilja izvire v doline; njihove vode tečejo med gorami.
Dajejo piti vsaki [divji] živali polja; divji osli tam gasijo svojo žejo.
Poleg njih imajo svoja gnezda ptice podaljška nebes; pojejo med vejami.
On zaliva gore iz Svojih zgornjih sob; zemlja je potešena in je bogata s sadom Njegovih del.
On povzroča rast vegetacije za govedo in vse kar zemlja proizvaja za človeka, da to obdeluje, da lahko rodi hrano iz zemlje –
in vino, ki razveseljuje človekovo srce, da naredi njegov obraz bolj sijoč kakor olje in kruh, da podpira, osvežuje in okrepi človekovo srce.
Gospodova drevesa so obilno zalivana in napolnjena s sokom, libanonske cedre, ki jih je On vsadil,
kjer ptice delajo svoja gnezda; glede štorklje, jelke so njena hiša.
Visoke gore so za divje koze; skale so zatočišče za zajce in jazbece.
[Gospod] je določil luno za letne čase; sonce pozna [natančen čas] svojega zahoda.
Ti, [O Gospod], narediš temo in nastane noč, v kateri se plazijo vsakršne divje gozdne živali.
Mladi levi rjovijo po svojem plenu in iščejo svojo hrano od Boga.
Ko vzide sonce, se umaknejo in ležejo v svoje brloge.
Človek gre na svoje delo in ostane pri svoji nalogi do večera.
O Gospod, kako mnoga in raznolika so Tvoja dela! V modrosti si jih Ti vsa naredil; zemlja je polna Tvojih bogastev in Tvojih ustvarjenih bitij.
Tamkaj je morje, veliko in široko, v katerem mrgoli brez števila plazečih se stvari, majhnih in velikih ustvarjenih bitij.
Tam gredo morske ladje in Leviatán (morska pošast), ki si jo Ti oblikoval, da se zabava v njem.
Te vse čakajo in so odvisne od Tebe, da jim Ti lahko daš njihovo hrano ob primernem času.
Ko jim jo Ti daš, jo zbirajo; Ti odpiraš Svojo roko in so napolnjene z dobrimi stvarmi.
Ko Ti skriješ Svoj obraz, so zbegane in obupane; ko jim Ti odvzameš njihov dih, poginejo in se vrnejo v svoj prah.
Ko Ti pošlješ Svojega Duha in jim daš dih, so ustvarjene in Ti zopet napolniš obličje tal.
Naj Gospodova slava vztraja za vedno; naj se Gospod radosti v Svojih delih –
ki gleda na zemljo in ta se trese in trepeta, ki se dotakne gora in te se kadijo!
Pel bom Gospodu dokler živim; svojemu Bogu bom pel hvalo, medtem ko imam kakršenkoli obstoj.
Naj Mu bo moje premišljevanje prijetno; kar se mene tiče, jaz se bom radostil v Gospodu.
Naj bodo grešniki použiti z zemlje in naj ne bo več zlobnih. Blagoslavljaj, (obožujoče, hvaležno hvali) Gospoda, o moja duša! Hvali Gospoda! (Aleluja!)