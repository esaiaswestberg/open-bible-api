POJ NAGLAS Bogu, naši moči! Vpij od radosti k Jakobovemu Bogu!
Dvigni pesem, zaigraj na tamburin, prijetno liro s harfo.
Pihaj na trobento ob mlaju, ob polni luni, na naš prazničen dan.
Kajti to je zakon za Izraela, predpis Jakobovega Boga.
To je On ukazal v Jožefu [ rešenik] za pričevanje, ko je On šel ven nad egiptovsko deželo. Govor Tistega, ki ga nisem poznal, sem slišal [govoriti]:
"Jaz sem odstranil njegovo ramo od bremena; njegove roke so bile osvobojene od košare.
Klical si v stiski in Jaz sem te osvobodil, Jaz sem ti odgovoril v skrivnem kraju groma; Jaz sem te skušal pri vodah Meríba.
Sela, [ustavi se in mirno razmisli o tem]! Sliši, o Moje ljudstvo in Jaz vas bom svaril – o Izrael, če bi Me poslušali!
Tedaj med vami ne bo tujega boga, niti ne boste oboževali kakšnega nenavadnega boga.
Jaz sem Gospod, vaš Bog, ki sem vas pripeljal ven iz egiptovske dežele. Svoja usta odprite na široko in Jaz jih bom napolnil.
Toda Moje ljudstvo ni hotelo poslušati Mojega glasu in Izrael ni hotel imeti ničesar z Menoj.
Tako sem jih Jaz predal poželenju njihovih lastnih src in jim pustil iti za njihovo lastno trmasto voljo, da bi lahko sledili svojim lastnim nasvetom.
Oh, da bi Me Moje ljudstvo poslušalo, da bi Izrael hodil po Mojih poteh!
Potem bi Jaz hitro podjarmil njihove sovražnike in Svojo roko obrnil proti njihovim nasprotnikom.
[Če bi Me Izrael v Egiptu poslušal, potem] bi tisti, ki so sovražili Gospoda, s klečeplazenjem prišli pred Njega in njihov poraz bi trajal za vedno.
[Bog] bi hranil [Izraela sedaj] tudi z najboljšim žitom; in z medom iz skale bi te Jaz zadovoljil."