REŠI ME, o Bog, po Svojem imenu; sodi in brani me po Svoji mogočni sili in oblasti.
Usliši moje zagovarjanje in mojo molitev, o Bog; prisluhni besedam mojih ust.
Kajti tujci in predrzneži se vzdigujejo zoper mene in nasilneži in tisti neusmiljeni iščejo in zahtevajo moje življenje; Boga si ne postavljajo predse.
Sela, [ustavi se in mirno razmisli o tem]! Poglejte, Bog je moj pomočnik in zaveznik; Gospod je moja podpora in je s tistimi, ki podpirajo moje življenje.
On bo mojim sovražnikom povrnil hudobijo; v Svoji zvestobi jim [Gospod] naredi konec.
S prostovoljnim darovanjem Ti bom žrtvoval; zahvaljeval se bom in hvalil Tvoje ime, o Gospod, kajti to je dobro.
Kajti On me je osvodobil iz vsake težave in moje oko je [v zmagoslavju] gledalo na moje sovražnike.