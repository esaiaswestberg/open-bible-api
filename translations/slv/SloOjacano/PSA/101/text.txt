PEL BOM o usmiljenju in ljubeči-skrbnosti in pravici; Tebi, o Gospod, bom pel.
Obnašal se bom modro in dajal prednost brezhibni poti – o kdaj boš Ti prišel k meni? V svoji hiši bom hodil v popolnosti in z brezhibnim srcem.
Pred svoje oči ne bom postavil nobene slabe ali zlobne stvari. Sovražim delo tistih, ki se obrnejo vstran [od prave poti]; to me ne bo zajelo.
Sprijeno srce se bo ločilo od mene; ne bom poznal nobene hudobne osebe ali stvari.
Kdorkoli tajno obrekuje svojega soseda, tistega bom odrezal [od sebe]; tistega, ki ima ošaben videz in ponosno in domišljavo srce, ne morem in ne bom trpel.
Moje oči bodo [z naklonjenostjo gledale] na zveste v deželi, da bodo lahko prebivali z menoj; kdor hodi brezhibno, ta mi bo služil.
Kdor vara, ne bo prebival v moji hiši; kdor govori laži, ne bo nadaljeval v moji prisotnosti.
Jutro za jutrom bom ruval vse zlobne v deželi, da bom iz Gospodovega mesta lahko odstranil vse hudobneže.