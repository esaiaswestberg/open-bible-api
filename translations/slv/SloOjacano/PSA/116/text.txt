LJUBIM GOSPODA, ker je On slišal [in sedaj sliši] moj glas in moje ponižne prošnje.
Ker je On nagnil k meni Svoje uho, zato bom klical k Njemu dokler živim.
Vrvi in bolesti smrti so bile okrog mene in grozote Šeola, (kraja mrtvih), so me zgrabile; trpel sem tesnobo in žalost, (stisko in bolest).
Potem sem klical h Gospodovemu imenu: "O Gospod, rotim Te, reši moje življenje in me osvobodi!"
Milostljiv je Gospod in [čvrsto] pravičen; da, naš Bog je usmiljen.
Gospod ohranja preprostega; nizko sem bil priveden in On mi je pomagal in me rešil.
Vrni se k svojemu počitku, o moja duša, kajti Gospod je radodarno ravnal s teboj.
Kajti Ti si moje življenje osvobodil pred smrtjo, moje oči pred solzami in moja stopala pred spotikanjem in padanjem.
V deželi živih bom hodil pred Gospodom.
Verjel sem, (zaupal v |Boga|, se zanašal na |Boga| in se oklepal svojega Boga) in zato sem govoril [celo, ko sem rekel]: "Silno sem prizadet."
Prenagljeno sem rekel: "Vsi ljudje so goljufivi in lažnivi."
Kaj bom vrnil Gospodu za vse Njegove ugodnosti do mene? [Kako Mu lahko povrnem za vsa Njegova radodarna dejanja?]
Vzdignil bom čašo rešitve duš in osvobojenja ter klical Gospodovo ime.
Gospodu bom plačal svoje zaobljube, da, v prisotnosti vseh Njegovih ljudi.
Dragocena, (pomembna in tehtna) v Gospodovih očeh je smrt Njegovih svetih, (Njegovih ljubljenih).
O Gospod, resnično sem Tvoj služabnik; Tvoj služabnik sem, sin Tvoje dekle; Ti si razvezal moje vezi.
Nudil Ti bom žrtev zahvaljevanja in klical bom Gospodovo ime.
Svoje zaobljube bom plačal Gospodu, da, v prisotnosti vseh Njegovih ljudi,
v dvorih Gospodove hiše – v tvoji sredi, o Jeruzalem. Hvalite Gospoda! (Aleluja!)