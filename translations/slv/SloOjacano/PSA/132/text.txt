GOSPOD, [iskreno] se spominjaj Davidovih zaslug, vseh njegovih ponižanj in nadlog in vzdržljivosti –
kako je prisegel Gospodu in se zavezal Mogočnemu Jakobovemu:
"Zagotovo ne bom vstopil v svojo hišo bivanja ali šel v svojo posteljo –
svojim očem ne bom dopustil, da bi spale ali mojim vekam, da bi dremale,
dokler nisem našel kraja za Gospoda, prebivališča za Mogočnega Jakobovega."
Poglej, ob Efráti smo [najprej] slišali o [najdeni skrinji]; našli smo jo na gozdnih poljih [pri Kirját Jearímu].
Naj gremo v Njegovo svetišče; naj obožujemo ob Njegovi pručki.
Vzdigni se, o Gospod, k Svojemu počivališču, Ti in skrinja, [znamenje] Tvoje moči.
Naj bodo Tvoji duhovniki oblečeni s pravičnostjo, (pravilnim življenjem in pravilnim odnosom z Bogom); in naj Tvoji sveti vzklikajo od radosti!
Zaradi Svojega služabnika Davida, ne obrni proč obraza Svojega maziljenca in ne zavrni Svojega lastnega kralja.
Gospod je prisegel Davidu v resnici; On se od njega ne bo odvrnil: "Enega izmed sadov tvojega telesa bom postavil na tvoj prestol.
Če bodo tvoji otroci ohranili Mojo zavezo in Moje pričevanje, katerega jih bom Jaz učil, bodo tudi njihovi otroci za vedno sedeli na tvojem prestolu."
Kajti Gospod je izbral Sion, On si ga je zaželel za Svoje prebivališče:
"To je Moj kraj počitka za vedno," [govori Gospod], "tukaj bom Jaz prebival, kajti Jaz sem si ga zaželel.
Jaz bom zagotovo in obilno blagoslovil njeno preskrbo; Jaz bom njene uboge zadovoljil s kruhom.
Prav tako bom njene duhovnike Jaz oblekel z rešitvijo duš in njeni sveti bodo od radosti glasno vzklikali.
Tam bom Jaz storil, da bo Davidu pognal rog in brstič; Jaz sem namestil in pripravil svetilko za Svojega maziljenca, [izpolnjujoč obljube iz davnine].
Njegove sovražnike bom Jaz oblekel s sramoto, toda na njem bo uspevala njegova krona."