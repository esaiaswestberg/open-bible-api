NAJ ti Gospod odgovori na dan stiske! Naj te ime Jakobovega Boga postavi visoko [in te brani];
pošlje ti pomoč iz svetišča in podporo, poživi in pojača te s Siona;
spomni se vseh tvojih daritev in sprejme tvojo žgalno žrtev.
Sela, [ustavi se in mirno razmisli o tem]! Naj te On usliši v skladu z željami tvojega srca in izpolni vse tvoje načrte.
Ob tvoji rešitvi duše bomo [vpili v] zmagoslavju in zmagi in v imenu našega Boga bomo vzdignili naše zastave. Naj Gospod izpolni vse tvoje zahteve.
Sedaj vem, da Gospod rešuje Svojega maziljenca; On mu bo odgovoril iz Njegovih svetih nebes z rešilno močjo Njegove desnice.
Nekateri zaupajo v |bojne vozove| in se ponašajo z bojnimi vozovi, nekateri pa s konji, toda mi bomo zaupali in se ponašali z imenom Gospoda, našega Boga.
Oni so upognjeni in zrušeni, toda mi smo vzdignjeni in stojimo pokončno.
O Gospod, daj zmago; naj nam Kralj odgovori kadar kličemo.