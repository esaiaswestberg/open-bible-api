BOG JE naše Zatočišče in moč, [mogočna in neprehodna za skušnjavo], zelo prisotna in dobro-preizkušena pomoč v stiski.
Zato se ne bomo bali, čeprav bi se zemlja spremenila in čeprav bi se gore stresle v sredino morij,
čeprav njene vode hrumijo in se penijo, čeprav se ob njenem naraščanju in hrušču tresejo gore.
Sela, [ustavi se in mirno razmisli o tem]! Obstaja reka katere tokovi bodo razveselili Božje mesto, sveti kraj šotorov Najvišjega.
Bog je v njeni sredi, ne bo omajana; Bog ji bo pomagal navsezgodaj, [ob svitanju jutra].
Narodi so besneli, kraljestva so se opotekala in bila omajana; On je izustil Svoj glas, zemlja se je stopila.
Gospod nad bojevniki je z nami; Bog Jakobov je naše Zatočišče, (naša trdnjava in visoki stolp).
Sela, [ustavi se in mirno razmisli o tem]! Pridite, poglejte Gospodova dela, ki je naredil opustošenja in čudeže na zemlji.
On dela, da vojne prenehajo do konca zemlje; On lok zdrobi na koščke in puščico prelomi na dvoje; On bojne vozove sežiga v ognju.
Pusti in miruj in védi, (spoznaj in razumi), da Jaz sem Bog. Jaz bom poveličevan med narodi! Jaz bom poveličevan na zemlji!
Gospod nad bojevniki je z nami; Bog Jakobov je naše Zatočišče, (naš visoki stolp in utrdba). Sela, [ustavi se in mirno razmisli o tem]!