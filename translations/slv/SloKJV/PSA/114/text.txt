Ko je Izrael odšel iz Egipta, hiša Jakobova od ljudi tujega jezika,
je bil Juda njegovo svetišče in Izrael njegovo gospostvo.
Morje je to videlo in pobegnilo; Jordan je bil gnan nazaj.
Gore so poskakovale kakor ovni in majhni hribi kakor jagnjeta.
Kaj ti je bilo, oh ti morje, da bežiš? Ti Jordan, da si bil gnan nazaj?
Ve gore, da ste poskakovale kakor ovni in vi majhni hribi kakor jagnjeta?
Trepetaj, ti zemlja, ob Gospodovi prisotnosti, ob prisotnosti Jakobovega Boga,
ki je skalo spremenil v stoječo vodo, kremen v studenec vodá.