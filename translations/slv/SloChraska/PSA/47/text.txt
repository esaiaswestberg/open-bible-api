{Načelniku godbe. Sinov Korahovih psalm.} Vsa ljudstva ploskajte z rokami, ukajte Bogu z donečim glasom!
Kajti Gospod, Najvišji, je strašen, kralj velik nad vso zemljo.
Ljudstva nam sili v oblast, narode pod noge naše.
Odbira nam posestvo naše, ponos Jakoba, ki ga je ljubil. (Sela.)
Bog je šel v višavo z veselim glasom, Gospod s trombe bučanjem.
Pevajte Bogu, pevajte psalme, pevajte Kralju našemu, pevajte psalme!
Zakaj vse zemlje kralj je Bog, pevajte psalme poučno.
Bog kraljuje nad narodi, Bog sedi na prestolu svetosti svoje.
Plemenitniki narodov so se zbrali v ljudstvo Boga Abrahamovega; zakaj Božji so zaščitniki zemlje, silno je vzvišen.