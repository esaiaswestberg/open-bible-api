{Načelniku godbe, na strune. Psalm in pesem.} Bog nam bodi milosten in blagoslovi nas, razsvetli naj obličje svoje proti nam, (Sela.)
da se spozna na zemlji pot tvoja, med vsemi narodi zveličanje tvoje.
Slavé te naj ljudstva, o Bog, slavé naj te ljudstva vsa.
Veselé se naj in glasno pojo narodi, ker boš pravično sodil ljudstva in vodil narode na zemlji. (Sela.)
Slavé te naj ljudstva, o Bog, slavé te naj ljudstva vsa.
Zemlja daje sad svoj; blagoslovil nas bo Bog, Bog naš.
Blagoslovil nas bo Bog, in bali se ga bodo vse meje zemlje.