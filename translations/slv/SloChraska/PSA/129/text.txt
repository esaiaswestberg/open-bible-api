{Pesem stopinj.} Mnogo so me stiskali od mladosti moje, govori naj sedaj Izrael,
mnogo so me stiskali od mladosti moje, vendar me niso zmogli.
Po hrbtu so mi orali orači, dolge so rezali brazde svoje.
Gospod je pravičen: presekal je debele vrvi brezbožnikov.
Osramočeni naj bodo in nazaj pognani vsi sovražilci Siona.
Bodo naj kakor trava na strehah, ki usahne, preden vzraste,
s katero ne napolni roke svoje ženjec, ne naročja svojega, kdor veže snopke,
in mimogredoči ne poreko: Blagoslov Gospodov bodi z vami! Blagoslavljamo vas v imenu Gospodovem!