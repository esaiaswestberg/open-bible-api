Posnemalci moji bodite, kakor sem tudi jaz Kristusov.
Hvalim vas pa, bratje, da se v vsem mene spominjate in držite zapovedi, kakor sem vam jih dal.
Hočem pa, da veste, da je vsakemu možu glava Kristus, a glava ženi mož, glava pa Kristusu Bog.
Vsak mož, kteri moli ali prerokuje s pokrito glavo, sramoti svojo glavo.
A vsaka žena, ktera moli ali prerokuje razoglava, sramoti svojo glavo, kajti je to toliko, kakor bi bila ostrižena.
Ker če se ne pokriva žena, naj se tudi striže; če je pa sramota za ženo striči se ali briti, naj se pokriva.
Mož ne sme glave pokrivati, kajti je podoba in slava Božja, a žena je slava moževa.
Kajti ni mož od žene, nego žena od moža.
Kajti ni ustvarjen mož za voljo žene, nego žena za voljo moža.
Za to mora imeti žena oblast na glavi za voljo angeljev.
Sicer ni ne mož brez žene, ne žena brez moža, v Gospodu.
Kajti kakor je žena od moža, tako je tudi mož po ženi, a vse je od Boga.
Sami med seboj presodite, je li spodobno za ženo, da razoglava Boga moli.
Ali ne uči li vas sama natura, da je možu, če pušča dolge lase rasti, sramota?
A ženi, če si pušča dolge lase, slava? kajti dani so jej lasje na mesto pokrivala.
Če se pa zdí, da je kdo prepirljiv, mi te navade nimamo, tudi cerkve Božje ne.
To naročaje ne hvalim, da se ne na bolje, nego na huje zbirate.
Kajti prvič, kedar se zbirate v cerkvi, slišim, da so razpori med vami, in deloma to verjamem;
Ker je potrebno, da so ločinke med vami, da se pokažejo med vami, kteri so izkušeni.
Ko se torej zbirate na eno mesto, to ni Gospodovo večerjo jesti.
Kajti vsak svojo večerjo pred sebe jemlje ter jé, in tako jo eden lačen, a drugi se opija.
Jeli nimate hiš, da jeste in pijete? Ali zamečete li cerkev Božjo in sramotite tiste, kteri nimajo? Kaj naj vam rečem? hvalil vas bom v tem? Ne hvalim.
Kajti jaz sem prejel od Gospoda, kar sem tudi vam izročil, da je Gospod Jezus tisto noč, v kterej je bil izdajan, vzel kruh,
In zahvalivši se prelomil in rekel: "Vzemite, jejte: to je moje telo, ktero se za vas lomi, to delajte na moj spomin;"
Tako tudi kelih po večerji govoreč: "Ta kelih je novi zakon v mojej krvi; to delajte, kolikorkoli krat pijete, na moj spomin."
Kajti kolikorkoli krat jeste ta kruh in ta kelih pijete, smrt Gospodovo oznanjujete, dokler ne pride.
Tako kdor jé ta kruh in pije ta kelih nevredno, kriv bo telesa in krvi Gospodove.
Ali človek naj izkuša sam sebe in tako jé od kruha in od keliha pije;
Kajti kdor jé in pije nevredno, obsojenje sebi jé in pije ne razsojajoč telesa Gospodovega.
Za to so med vami mnogi slabi in bolni in spí jih veliko.
Kajti ko bi mi sebe razsojali, ne bili bi sojeni.
Ko smo pa sojeni, strahuje nas Gospod, da ne bi bili s svetom obsojeni.
Tako, bratje moji, ko se zbirate k jedi, eden drugega čakajte.
Če je pa kdo lačen, doma naj jé, da bi se na obsojenje ne shajali. Drugo bom uredil, kedar pridem.