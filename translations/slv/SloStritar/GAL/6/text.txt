Bratje, če tudi vjame človeka kaka pregreha, vi, kteri ste duhovni, ravnajte takega v duhu krotkosti, gledeč na se, da tudi ti ne boš izkušan.
Eden drugega bremena nosite, in tako ste izpolnili postavo Kristusovo.
Kajti če kdo misli, da je kaj, a nič ni, nori sam sebe.
A svoje delo naj vsakdo izkuša, in tedaj bo v samem sebi imel hvalo in ne v drugem.
Kajti vsak bo svoje lastno breme nosil.
A kdor se uči besede, naj deli vsako dobro s tem, kteri uči.
Ne motite se, Bog se ne daje zasmehovati; kajti kar seje človek, to bo tudi žel.
Ker kdor seje v meso svoje, od mesa bo žel pogubo, a kdor seje v duha, od duha bo žel življenje večno.
A dobro delati ne opešajmo, kajti ob svojem času bomo želi, če ne obnemagamo.
Kakor imamo torej prigoden čas, delajmo dobro vsem a najbolje tem, kteri so naše vere.
Vidite, koliko sem vam napisal s svojo roko.
Kteri hočejo ugodni biti po mesu, silijo vas, da se obrezujete, samo da ne bodo za voljo križa Kristusovega preganjani.
Ker tudi, kteri se obrezujejo, sami postave ne držé, nego hočejo, da se vi obrezujete, da se z vašim mesom hvalijo.
A jaz Bog ne daj da bi se hvalil, razen s križem Gospoda našega Jezusa Kristusa, po kterem je meni svet na križ razpet in jaz svetu.
Kajti v Kristusu Jezusu nima kaj veljave ne obreza niti neobreza, nego novo stvarjenje.
In kolikor jih po tem vodilu hodi, mir na nje in usmiljenje in na Izrael Božji.
A na dalje; nadleg naj mi nikdor ne dela, kajti jaz rane Gospoda Jezusa na telesu svojem nosim.
Milost Gospoda našega Jezusa Kristusa z duhom vašim, bratje! Amen.  Galatom je napisan iz Rima.