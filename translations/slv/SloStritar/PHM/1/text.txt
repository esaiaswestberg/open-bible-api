Pavel jetnik Kristusa Jezusa in Timotej brat, Filemonu ljubljenemu in sodelalcu našemu,
In Afiji ljubljeni in Arhipu sovojaku našemu in občini v hiši tvoji:
Milost vam in mir od Boga očeta našega in Gospoda Jezusa Kristusa!
Zahvaljujem se Bogu svojemu, vedno spominjajoč se tebe v molitvah svojih,
Ker slišim o ljubezni tvoji in veri, katero imaš do Gospoda Jezusa in do vseh svetih,
Da vkupnost vere tvoje krepka postane v spoznanji vsega dobrega, katero je v vas za Kristusa Jezusa.
Kajti veliko radost imamo in tolažbo zaradi ljubezni tvoje, ker so osrčja svetih poživila se po tebi, brat.
Zato, dasí imam veliko zaupanje v Kristusu ukazati ti, kar je spodobno,
Prosim te raji zaradi ljubezni, tak, kakoršen Pavel stari, sedaj pa tudi jetnik Jezusa Kristusa;
Prosim te za dete svoje, katéro sem rodil v sponah svojih, Onezima,
Tebi nekdaj nekoristnega, sedaj pa tebi in meni koristnega, katerega sem nazaj poslal;
Ti pa ga, to je osrčje moje, sprejmi!
Jaz bi ga bil rad ohranil pri sebi, da bi mi na mesti tebe služil v sponah evangelja;
A brez mnenja tvojega nisem hotel nič storiti, da dobrota tvoja ne bode kakor po sili, nego prostovoljna.
Kajti lahko da je bil zato nekaj časa ločen od tebe, da bi ga imel vekomaj;
Ne več za hlapca, nego nad hlapca, brata ljubljenega, sosebno meni, kolikanj bolj pa tebi, v mesu in v Gospodu.
Ako imaš torej mene za tovariša, sprejmi ga kakor mene.
Če ti je pa kaj žalega storil ali je dolžan, tisto meni vštej;
Jaz Pavel pišem sè svojo roko, jaz bodem plačal; da ti ne rečem, da si mi tudi še samega sebe dolžán.
Dà, brat, da bi jaz imel korist od tebe v Gospodu! Poživi osrčje moje v Gospodu!
Zaupajoč v pokorščino tvojo pišem ti, vedoč, da bodeš še več storil nego pravim.
Zraven pa pripravi mi tudi prenočišče. Kajti upam, da vam bodem podarjen po molitvah vaših.
Pozdravljajo vas Epafra, sojetnik moj v Kristusu Jezusu, Mark, Aristarh, Dema, Luka, sodelalci moji.
Milost Gospoda našega Jezusa Kristusa z duhom vašim! Amen.   Filomenu pisano iz Rima po Onezimu hišniku.
