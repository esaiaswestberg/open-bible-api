Bodite torej posnemalci Bogá, kakor otroci ljubljeni,
In živite v ljubezni, kakor je tudi Kristus ljubil nas, in se je dal za nas kakor daritev in žrtev Bogu v prijetno dišavo.
Kurbarija pa in sleherna nečistost ali lakomnost naj se še imenuje ne med vami, kakor se spodobi svetim;
In nesramnost in blebetanje ali norčevanje, kar je nespodobno, temveč zahvaljevanje.
To namreč veste, da nobeden kurbir, ali nečistnik, ali lakomnik, kateri je malikovalec, nima dedščine v kraljestvu Kristusovem in Božjem;
Nihče vas ne varaj s praznimi besedami; kajti za to prihaja jeza Božja na nepokorščine sinove.
Ne bodite torej deležniki njih!
Bili ste namreč nekdaj temà, zdaj pa svetloba Gospodu: kakor svetlobe otroci živite;
(Kajti sad Duha je v sleherni dobroti in pravičnosti in resnici);
In presojajte, kaj je po volji Gospodu.
In ne udeležujte se nerodovitnih del temé; temveč še grajajte jih;
Kar namreč skrivàj počenjajo, grdó je praviti samo.
Vse to pa, kar graja svetloba, razodene se; kajti vse razodeto je svetloba;
Za to pravi: "Zbúdi se, ki spiš, in vstani izmed mrtvih, in prisvetil ti bode Kristus."
Glejte torej, da živite skrbno, ne kakor ne modri, nego kakor modri;
In skrbno rabite čas, ker dnevi so hudi.
Zatorej ne bodite nespametni, nego umeči, kaj je volja Gospodova.
In ne upijanjajte se z vinom, v katerem je zapravljivost, temuč napolnjujte se v Duhu,
Govoreč med seboj v psalmih, slavospevih in pesmah duhovnih, pojóč in prepevajoč v srcu svojem Gospodu,
Zahvaljujoč se vedno za vse v imenu Gospoda našega Jezusa Kristusa Bogu in očetu,
Pokorni si med seboj v strahu Božjem.
Žene, svojim možém bodite pokorne, kakor Gospodu;
Kajti mož je glava ženi, kakor tudi Kristus glava občini, in on je rešenik telesa.
Ali kakor je občina pokorna Kristusu, tako tudi žene svojim možém v vsem.
Možje, ljubite žene svoje, kakor je tudi Kristus ljubil občino, in je sebe dal zanjo,
Da jo posveti, očistivši v kopelji vode v besedi,
Da si jo pripravi slavno občino, brez madeža ali gube ali kaj enakega, nego da bode sveta in brezmadežna.
Tako so možjé dolžni ljubiti žene, kakor telesa svoja. Kdor ljubi ženo svojo, ljubi sebe;
Kajti nihče ni nikoli sovražil svojega mesa, nego hrani in goji ga, kakor tudi Gospod občino;
Ker udje smo telesa njegovega, iz mesa njegovega in iz kosti njegovih.
"Za to bode človek zapustil očeta svojega in mater in držal se žene svoje, in oba bodeta v eno meso."
Ta skrivnost je velika; jaz pa pravim za Kristusa in za občino.
Ali tudi vi posamezni, vsak naj ljubi ženo svojo tako kakor sebe; žena pa bój se moža.