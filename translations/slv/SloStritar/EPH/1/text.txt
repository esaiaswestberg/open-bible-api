Pavel, apostelj Jezusa Kristusa po volji Božji, svetim bivajočim v Efezu in vernim v Kristusu Jezusu.
Milost vam in mir od Boga očeta našega in Gospoda Jezusa Kristusa!
Blagoslovljen Bog in oče Gospoda našega Jezusa Kristusa, kateri nas je blagoslovil z vsakim blagoslovom duhovnim v nebesih v Kristusu;
Kakor nas je izbral v njem pred ustanovljenjem svetá, da bodimo sveti in brezmadežni pred njim v ljubezni,
Odmenivši nas naprej v otroštvo po Jezusu Kristusu záse, po ugodnosti volje svoje,
V hvalo slavne milosti svoje, v kateri nas je pomilostil v ljubljencu;
V katerem imamo rešenje po krvi njegovi, odpuščenje grehov, po bogastvu milosti njegove;
Katere nam je preobilo podelil v vsej modrosti in razumnosti,
Razodevši nam skrivnost volje svoje po ugodnosti svoji, katero je sklenil v sebi,
V naredbo izpolnitve časov, da vse zedini v Kristusu, kar je v nebesih in kar je na zemlji, v njem,
V katerem smo bili tudi izvoljeni, naprej odmenjeni po sklepu njega, ki vse deluje po sovetu volje svoje.
Da bodimo v hvalo slave njegove, kateri smo naprej upali v Kristusu,
V katerem ste tudi vi, slišavši besedo resnice, evangelj blaginje vaše, v katerem ste tudi sprejemši véro, zapečateni bili sè svetim duhom obljube,
Kateri je zastava dedščine naše, v rešenje lastnine, v hvalo slave njegove.
Zatorej tudi jaz, ko sem zvedel za vero pri vas v Kristusu Jezusu, in ljubezen do vseh svetih,
Zahvaljujem se neprestano za vas, spominjajoč se vas v molitvah svojih,
Da vam Bog Gospoda našega Jezusa Kristusa, slave oče, dá duhá modrosti in razodenja v spoznanji njegovem,
Razsvetljene oči srca vašega, da veste, katero je upanje poklica njegovega, in katero bogastvo slave dedščine njegove med svetimi,
In katera presilna velikost moči njegove do nas verujočih po kreposti silne moči njegove,
Katero je pokazal v Kristusu, zbudivši ga izmed mrtvih in posadivši na desnico svojo v nebesih,
Nad vsako poglavarstvo in oblast in moč in gospostvo, in vsako ime, ki se imenuje ne samo na tem svetu, nego tudi na prihodnjem;
In vse je podredil pod noge njegove, in njega je dal za glavo nad vse občini,
Katera je telo njegovo, izpolnjenje njega, ki vse v vsem izpolnjuje.