O časih pa in prilikah, bratje, ni treba da se vam piše;
Kajti sami veste na tanko, da dan Gospodov, kakor tat ponoči, tako pride;
Ko namreč pravijo: Mir in varnost, tedaj jih mahoma doleti poguba, kakor porodne bolečine nosečo, in ušli ne bodo.
Vi pa, bratje, niste v temi, da vas dan zagrabi kakor tat;
Vi vsi ste luči sinovi in sinovi dneva; nismo od noči ali temé.
Torej ne spimo kakor tudi drugi, nego čujmo in trezni bodimo.
Kajti speči spé ponoči, in upijanjajoči se upijanjajo se ponoči;
Mi pa, ki smo od dneva, bodimo trezni, ter oblecimo oklep vere in ljubezni, in za šlem upanje blaginje;
Kajti ni nas Bog pripravil za jezo, nego za zadobljenje blaginje po Gospodu našem Jezusu Kristusu,
Kateri je umrl za nas, da, naj čujemo ali spimo, z njem vred živimo.
Zato opominjajte se med seboj in izpodbujajte drug druzega, kakor tudi delate.
Prosimo pa vas, bratje, da znate nje, ki se trudijo med vami, in so vam predpostavljeni v Gospodu in vas svaré,
In da jih visoko čislate v ljubezni za njih delo. Mirujte med seboj.
Opominjamo pa vas, bratje, svarite neredne, prigovarjajte malodušnim, skrbite za slabotne, potrpežljivi boditi z vsemi.
Glejte, da ne vrne kdo komu hudega za hudo, nego vedno za dobrim hodite med seboj in proti vsem.
Radujte se vedno!
Molite neprestano!
Hvaležni bodite v vsem; kajti to je volja Božja v Kristusu Jezusu za vas.
Duha ne gasite.
Prerokovanj ne zaničujte.
Poskusite vse, dobro ohranite.
Vsakoršnega hudega se zdržujte.
On pa, Bog mirú, posvéti vas cele, in duh vaš popoln, in duša in telo naj se ohrani brez krivice o prihodu Gospoda našega Jezusa Kristusa.
Zvest je, ki vaš kliče, kateri bode tudi storil.
Bratje, molite za nas.
Pozdravite brate vse v svetem poljubu.
Rotim vas pri Gospodu, da se naj list bere vsem svetim bratom.
Milost Gospoda našega Jezusa Kristusa z vami! Amen.  Tesaloničanom list prvi pisan iz Atén.