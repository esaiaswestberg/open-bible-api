Zato, ker več ne strpimo, sklenili smo raji sami ostati v Atenah,
In poslali smo Timoteja, brata našega in služabnika Božjega in sodelalca našega v evangelji Kristusovem, utrdit vas in opominjat vas o veri vaši;
Da nihče ne omahuje v teh stiskah; sami namreč veste, da smo namenjeni za to.
Saj smo tudi, ko smo bili pri vas, naprej povedali vam, da pridemo v stiske, kakor se je tudi zgodilo in veste.
Zato sem tudi jaz, ker nisem mogel več strpeti, poslal pozvedet za vero vašo, da bi vas ne bil morda izkušal izkušnjavec, in bi bil zastonj naš trud.
Ko je pa ravnokar Timotej k nam prišel od vas, in prinesel nam blago vest o veri in ljubezni vaši, in da nas imate vedno v dobrem spominu, hrepeneč videti nas, kakor tudi mi vas;
Zato smo bili, bratje, za vas potolaženi v vsej stiski in sili svoji po veri vaši;
Ker zdaj živimo, če vi stojite trdno v Gospodu.
Kajti káko zahvalo moremo Bogu vrniti za vas, za vse veselje, s katerim se radujemo za vas pred Bogom svojim,
Noč in dan presilno proseč, da bi videli obličje vaše in dopolnili pogreške vere vaše.
On pa Bog in oče naš, in Gospod naš Jezus Kristus naj vodi pot našo k vam;
Vas pa naj Gospod napolni in obogati z ljubeznijo med seboj in do vseh, kakor smo tudi mi do vas;
Da utrdi srca vaša brez madeža v svetosti pred Bogom in očetom našim, o prihodu Gospoda našega Jezusa Kristusa z vsemi njegovimi svetimi.