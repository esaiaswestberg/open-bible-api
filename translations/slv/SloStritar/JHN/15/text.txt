Jaz sem prava trta, in oče moj je vinogradnik.
Vsako mladiko na meni, ktera ne rodí sadú, njo bo odrezal; in vsako, ktera rodí sad, očistil jo bo, da bo več sadú rodila.
Vi ste uže čisti, za voljo besede, ktero sem vam govoril.
Ostanite v meni, in jaz bom v vas. Kakor mladika sama od sebe ne more roditi sadú, če ne ostane na trti: tako tudi vi, če ne ostanete v meni.
Jaz sem trta, vi mladike. Kdor ostane v meni, in jaz v njem, ta bo rodil veliko sadú: kajti brez mene ne morete ničesar storiti.
Kdor ne ostane v meni, vržen bo ven kakor mladika, in osuší se, in zberó jih in vržejo na ogenj, in zgoré.
Če ostanete v meni, in besede moje v vas ostanejo: prosite, karkoli hočete, in zgodilo vam se bo.
S tem se bo oče moj oslavil, da obrodite veliko sadú; in moji učenci boste.
Kakor je oče mene ljubil, ljubim tudi jaz vas; ostanite v ljubezni mojej.
Če boste zapovedi moje izpolnjevali, ostali boste v ljubezni mojej; kakor sem jaz zapovedi očeta svojega izpolnil, in prebivam v ljubezni njegovej.
To sem vam povedal, da moja radost ostane v vas, in da se vaša radost dopolni.
Moja zapoved je ta, da se ljubite med seboj, kakor sem vas jaz ljubil.
Veče ljubezni od té nima nikdor, da kdo dušo svojo položi za prijatelje svoje.
Vi ste prijatelji moji, ako delate, kar vam ukazujem.
Ne imenujem vas več hlapcev, ker hlapec ne vé, kaj dela gospodar njegov; nego imenoval sem vas prijatelje, ker sem vam vse, kar sem slišal od očeta svojega, oznanil.
Niste izvolili vi mene, nego jaz sem izvolil vas, in postavil sem vas, da vi greste in obrodite sad, in da sad vaš ostane: da karkoli boste očeta v moje ime prosili, da vam bo dal.
To vam zapovedujem, da se ljubíte med seboj.
Če vas svet sovraži, védite, da je mene poprej sovražil, nego vas.
Ko bi bili od sveta, svet bi svoje ljubil; ker pa niste od sveta, nego sem vas jaz odbral od sveta, za to vas svet sovraži.
Spominjajte se besede, ktero sem vam jaz rekel: Hlapec ni veči od gospodarja svojega. Če so mene pregnali, pregnali bodo tudi vas; če so mojo besedo ohranili, ohranili bodo tudi vašo.
Ali to vse vam bodo delali za voljo imena mojega, ker ne poznajo tega, kteri me je poslal.
Ko ne bi bil prišel, in jim ne bi bil govoril, ne bi imeli greha; sedaj pa nimajo izgovora za grehe svoje.
Kdor mene sovraži, sovraži tudi očeta mojega.
Ko ne bi bil dél storil med njimi, ne bi imeli greha; sedaj so pa videli, in sovražijo mene in očeta mojega.
Pa da se izpolni beseda, ktera je pisana v zakonu njih: "Sovražili so me zastonj."
Kedar pa pride tolažnik, kterega vam bom jaz poslal od očeta, Duh resnice, kteri izhaja od očeta, on bo za-me pričal;
Pa tudi vi boste pričali, ker ste od začetka z menoj.