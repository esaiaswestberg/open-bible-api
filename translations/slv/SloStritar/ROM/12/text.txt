Opominjam vas torej, bratje, po usmiljenji Božjem, da podaste telesa svoja za žrtvo živo, sveto, prijetno Bogu, pametno službo svojo.
In ne ravnajte se poleg veka tega, nego premenjujte se z obnavljanjem uma svojega, da izkusite ktera je volja Božja dobra in prijetna in popolna.
Kajti pravim po milosti, ktera mi je dana, vsakemu, kdor je med vami, naj ne misli o sebi bolje, nego je treba misliti, nego naj misli pametno, kakor je Bog vsakemu podelil mero vere.
Kajti kakor imamo v enem telesu mnoge ude, a vsi udje nimajo ravno tistega opravka,
Tako smo mnogi eno telo v Kristusu, a po eden smo eden drugega udje.
Imamo pa darove po milosti, ktera nam je dana, razne: bodi si preroštvo, poleg razmere vere;
Bodi si službo, v službi; bodi si kdor uči, v učenji,
Bodi si kdor opominja, v opominjanji; kdor podeljuje, v priprostosti; kdor je nad kaj postavljen, v skrbljivosti; kdor se usmiljuje, v veselji.
Ljubezen bodi nehinavska, odurjajte hudo, držite se dobrega.
Z bratovsko ljubeznijo eden drugega srčno ljubite, s častjo eden drugega premagujte;
V opravku ne bodite leni, v duhu bodite vroči, Gospodu služite;
V upanji se veselite, v stiski bodite strpljivi, v molitvi stanovitni;
Potreb svetih se udeležujte, gostoljubnost iščite;
Blagoslavljajte tiste, kteri vas preganjajo, blagoslavljajte, a ne preklinjajte;
Veselite se z veselimi, in jokajte z jokajočimi;
Bodite ene misli med seboj, ne mislite na visoke stvari, nego z nizkimi se zlagajte; ne bodite razumni sami v sebi.
Nikomur hudega za hudo ne vračajte. Premišljujte to, kar bi bilo dobro pričo vseh ljudî.
Če je mogoče, kolikor je v vašej moči, imejte mir z vsemi ljudmi.
Ne maščujte se sami, ljubljeni, nego dajte mesto jezi, kajti pisano je: "Moje je maščevanje, jaz bom povračal, govori Gospod."
Če je torej lačen tvoj sovražnik, siti ga, če je žejen! poji ga, kajti to delajoč kopičil mu boš žarjavo oglje na glavo.
Ne daj se hudemu premagati, nego premagaj v dobrem hudo.