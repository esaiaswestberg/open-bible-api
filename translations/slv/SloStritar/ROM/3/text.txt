Kaj ima torej Jud obilneje? ali kaj hasni obreza?
Mnogo, vsakakor: kajti prvič zaupali mu so se izreki Božji.
Pa kaj, če niso verovali nekteri? bo li njih nevera vero Božjo odpravila?
Bog ne daj! nego Bog naj bo resničen, a vsak človek lažnjivec, kakor je pisano: "Da se opravičiš v svojih besedah in zmagaš, kedar te bodo sodili.",
Če pa naša krivica Božjo pravico potrjuje, kaj porečemo? da je nepravičen Bog, kedar se jezi? Po človeku govorim.
Bog ne daj! ker kako bo sodil Bog svet?
Kajti če se resnica Božja v mojej laži poobilša na njegovo slavo, za kaj bi bil še tudi jaz kakor grešnik sojen?
In ne smemo li, (kakor kričé na nas in pravijo nekteri da mi govorimo), storiti hudo, da pride dobro? Teh le čaka pravična sodba.
Kaj torej? jeli smo bolji? nikakor: kajti prej smo dokazali, da so Judje in pa Grki vsi pod grehom.
Kakor je pisano: "Da ni pravičnega ne enega:
Ni ga, kteri bi bil razumen, ni ga, kteri bi iskal Boga.
Vsi so se uganili, ob enem so se izpridili; ni ga, kteri bi delal dobro, ni ga le enega ne."
"Grob odprt je njih grlo, s svojimi jeziki goljufno govoré: "kačji strup je pod njih ustnicami."
"Njih usta so polna kletve in grenkobe."
"Hitre so njih noge, da kri prelijó."
"Potrtje in nadloga je na njih potih."
"In poti mira niso spoznali."
"Ni straha Božjega pred njih očmi."
Vemo pa, da vse, kar postava govori, govori tem, kteri so v postavi, da se vsaka usta zamašé in kriv postane ves svet Bogu;
Kajti iz del postave se ne bo opravičilo nobeno meso pred njim, ker skozi postavo prihaja spoznanje greha.
Sedaj pa se je brez postave pravica Božja pokazala, spričevana od postave in prerokov.
A pravica Božja z vero Jezusa Kristusa v vse in na vse, kteri verujejo, ker ga ni razločka;
Kajti vsi so pregrešili ter jim manjka slave Božje,
In opravičujejo se daroma z njegovo milostjo po odkupljenji v Jezusu Kristusu,
Kterega si je najprej odménil Bog za pomirjenje po veri v njegovej krvi, da pokaže svojo pravico z odpuščenjem prejšnjih grehov;
V potrpljenji Božjem, da pokaže svojo pravico v sedanjem času, da je on pravičen in da opravičuje tega, kteri je iz vere Kristusove.
Kje je torej hvala? Zavrgla se je. Po kakošnej postavi? jeli dél? ne, nego po postavi vere.
Mislimo torej, da se z vero opravičuje človek, brez del postave.
Jeli je Bog samo Judovski? jeli ni tudi poganski? Dà, tudi poganski.
Kajti eden je Bog, kteri bo opravičil obrezo iz vere in neobrezo po veri.
Postavo torej odpravljamo z vero? Bog ne daj! nego postavo stavimo.