Tedaj reče Jezus ljudstvu in učencem svojim,
Govoreč: Na Mojzesov stol so se usedli pismarji in Farizeji.
Vse torej, karkoli vam rekó izpolnjevati, izpolnjujte in delajte. Po njih delih pa ne delajte; ker govoré, pa ne delajo.
Vežejo namreč težke in neprenosljive butare; in nakladajo jih ljudém na pleča: a s svojim prstom jih ne té ganiti.
Vsa svoja dela pa delajo, da jih vidijo ljudjé. Razširjajo si namreč napise, in delajo velike robove oblačilom svojim.
In ljubijo prve prostore na gostijah, in prve stole po shajališčih,
In pozdrave po ulicah, in da jih ljudjé imenujejo: Rabi! Rabi!
Vi se pa ne imenujte rabi; kajti eden je vaš mojster, Kristus: vsi vi ste pa bratje.
In ne imenujte na zemlji nikogar očeta svojega; kajti eden je vaš oče, kteri je na nebesih.
Ne imenujte se tudi ne učenike; kajti eden je vaš učenik, Kristus.
A kdor je največi med vami, bodi vam služabnik.
Kdor se pa povišuje, ponižal se bo; in kdor se ponižuje, povišal se bo.
Gorjé pa vam, pismarji in Farizeji, hinavci! da zapirate nebeško kraljestvo pred ljudmí; vi namreč ne greste va-nj, in tudi tistim, kteri hočejo, ne puščate vniti.
Gorjé vam, pismarji in Farizeji, hinavci! da požirate vdovam hiše, in na videz dolgo molite: za to boste prejeli ostrejo sodbo.
Gorjé vam, pismarji in Farizeji, hinavci! da prehodite morje in zemljo, da pridobite enega, kteri se pojudi; in ko se je pojudil, naredite iž njega peklenskega sinú, dvakrat hujega od sebe.
Gorjé vam, slepi vodniki! kteri pravite: Če priseže kdo pri tempeljnu, to ni nič; če pa priseže kdo pri tempeljnovem zlatu, kriv je.
Bebci in slepci! Kaj pa je več, zlato, ali tempelj, kteri posvečuje zlato?
In; Če priseže kdo pri oltarji, to ni nič; če pa priseže kdo pri daru, ki je na njem, kriv je.
Bebci in slepci! Kaj pa je več, dar, ali oltar, kteri posvečuje dar?
Kdor torej priseže pri oltarji, prisega pri njem in pri vsem, kar je na njem.
In kdor priseže pri nebu, prisega pri njem in pri tistem, kteri sedí na njem.
In kdor priseže pri tempeljnu, prisega pri njem in pri tistem, kteri prebiva v njem.
Gorjé vam, pismarji in Farizeji, hinavci! da dajete desetino od mete, in kopra, in kumine, opustili ste pa, kar je najvažneje v postavi: sodbo in milost in vero. To je bilo treba storiti, in onega ne opustiti.
Slepi vodniki! kteri ocejate komarja, kamelo pa požirate.
Gorjé vam, pismarji in Farizeji, hinavci! da čistite sklenico in skledo zunej, znotrej ste pa polni ropa in nepravičnosti.
Slepi Farizej! očisti poprej sklenico in skledo znotrej, da boste tudi zunej čisti
Gorjé vam, pismarji in Farizeji, hinavci! da ste podobni pobeljenim grobom, kteri se zdé zunej lepi, znotrej so pa polni mrtvaških kosti in vse nesnage.
Tako se kažete tudi vi ljudém zunej pravične, znotrej ste pa polni hinavstva in hudobije.
Gorjé vam, pismarji in Farizeji, hinavci! da zidate prerokom grobe, in lepšate pravičnim spomenike,
In pravite: Da smo bili v dnéh očetov svojih, ne bi bili njih deležniki bili pri krvi prerokov.
Tako pričate sami zoper sebe, da ste sinovih teh, kteri so pomorili preroke.
In vi ste napolnili mero očetov svojih.
Kače! gadja zalega! kako boste ubežali sodbi peklenskega ognja?
Za to, glej, pošiljam jaz k vam preroke in modre in pismarje; in nektere od njih boste pomorili in razpeli na križ, in nektere od njih boste po shajališčih svojih bičali, in preganjali od mesta do mesta.
Da pride na vas vsa pravična kri, ktera se je prelila na zemlji, od krvi pravičnega Abeljna noter do krvi Zaharija Baruhijevega sina, kterega ste umorili med tempeljnom in oltarjem.
Resnično vam pravim: Vse to bo prišlo na ta rod.
Jeruzalem, Jeruzalem, kteri ubijaš preroke in kamenjuješ tiste, kteri so k tebi poslani! Kolikrat sem hotel zbrati otroke tvoje, kakor zbira kokoš piščeta svoja pod peruti, in niste hoteli.
Glej, zapušča vam se hiša vaša pusta.
Kajti resnično vam pravim: Ne boste me videli odslej, dokler ne rečete: Blagoslovljen, kteri gre v imenu Gospodovem!