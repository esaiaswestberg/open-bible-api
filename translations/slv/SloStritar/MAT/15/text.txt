Tedaj pristopijo k Jezusu pismarji in Farizeji iz Jeruzalema, govoreč:
Za kaj prestopajo učenci tvoji izročilo starijih? Ker ne umivajo rok svojih, kedar jedó kruh.
On pa odgovorí in jim reče: Za kaj prestopate tudi vi zapoved Božjo za voljo izročila svojega?
Bog namreč je zapovedal, in rekel: "Spoštuj očeta svojega, in mater;" in: "Kdor pa prekolne očeta ali mater, pogine naj s smrtjo."
Vi pa pravite: Če reče kdo očetu ali materi: Dar je, s čimer ti jaz pomorem, in če prav ne spoštuje očeta svojega ali matere svoje.
In zavrgli ste zapoved Božjo za voljo izročila svojega.
Hinavci! lepo je za vas prerokoval Izaija, govoreč:
"To ljudstvo mi se približuje z ustmi svojimi, in spoštuje me z ustnicami svojimi: srce njih je pa daleč od mene.
Ali zastonj me časté, učeč nauke, zapovedi človeške."
In poklicavši ljudsto, reče jim: Poslušajte in umejte!
Ne skruni človeka to, kar prihaja v usta; nego kar izhaja iz ust, to skruni človeka.
Tedaj pristopijo učenci njegovi in mu rekó: Véš li, da so se Farizeji, slišavši besedo, pohujšali?
On pa odgovorí in reče: Vsaka rastlina, ktere ni vsadil oče moj nebeški, izrovala se bo.
Pustite jih; oni so slepcem slepi vodniki. Če pa slepec slepca vodi, padla bosta oba v jamo.
Peter pa odgovorí in mu reče: Razloži nam to priliko!
Jezus pa reče: Ali ste še tudi vi nerazumni?
Ne umete li, da gre vse, kar prihaja v usta, v trebuh in se meče ven?
Kar pa izhaja iz ust, izhaja iz srca, in to skruni človeka.
Kajti iz srca izhajajo hudobne misli, poboji, prešestva, kurbarije, tatvine, krive priče, kletvine.
To je, kar človeka skruni; z neumitimi rokami pa jesti ne skruni človeka.
In Jezus izide odtod, in odide v Tirske in Sidonske predele.
In glej, žena Kananičanka izide iz teh krajev, ter zavpije in mu reče: Usmili se me, Gospod, sin Davidov! mojo hčer hudič zeló muči.
On jej pa ne odgovorí besede. In pristopivši učenci njegovi, prosili so ga, govoreč: Odpodi jo! ko kriči z nami.
On pa odgovorí in reče: Nisem poslan, razen k izgubljenim ovcam Izraelove hiše.
Ona pa pristopi, ter mu se pokloni, govoreč: Gospod, pomagaj mi!
On pa odgovorí in reče: Ni lepo, da se vzeme kruh otrokom in se vrže psom.
Ona pa reče: Dà, Gospod! ali tudi psi jedó od drobtin, ktere padajo z mize njih gospodarjev.
Tedaj odgovorí Jezus in jej reče: O žena, velika je vera tvoja! Zgodí naj ti se, kakor hočeš. In hčer njena je ozdravela od tega časa.
In Jezus odide odtod, in pride k morju Galilejskemu; in stopivši na goro, usede se.
In k njemu pride mnogo ljudî, kteri so imeli s seboj hrome, slepce, mutce, polomljene in mnogo drugih, ter jih položé k nogam Jezusovim; in uzdravi jih.
Da se ljudstvo začudi, ko je videlo, da mutci govoré, in so polomljeni zdravi, in hromi hodijo, in slepci vidijo. In hvalili so Boga Izraelskega.
Poklicavši pa Jezus učence svoje, reče: Ljudstvo mi se smili; ker uže tri dnî so pri meni, in nimajo kaj jesti. A lačnih jih ne čem odpraviti, da na poti ne omagajo.
Pa mu rekó učenci njegovi: Odkod bi mi vzeli v puščavi toliko kruha, da bi toliko ljudstva nasitili?
In reče jim Jezus: Koliko hlebov imate? Oni pa rekó: Sedem, in malo ribic.
Pa ukaže ljudstvu, naj sedejo po tléh.
In vzeme sedmere hlebe in ribe, in blagoslovi, ter prelomi in dá učencem svojim, učenci pa ljudstvu.
In jedli so vsi, in nasitili so se; in pobrali so ostanke koscev, sedem košev polnih.
Bilo jih je pa, kteri so jedli, štiri tisoči, brez žen in otrok.
Razpustivši pa ljudstvo, stopi v ladjo, in pride v Magdalske predele.