Ko pa napoči jutro, posvetujejo se vsi véliki duhovni in ljudski pismarji zoper Jezusa, da ga umoré.
Ter ga zvežejo in odpeljejo, in izročé ga poglavarju Ponciju Pilatu.
Tedaj se Juda izdajalec njegov, videvši, da so ga obsodili, razkesá, in vrne trideset srebrnikov vélikim duhovnom in starešinam,
Govoreč: Grešil sem, da sem izdal nedolžno kri. Oni pa rekó: Kaj nam za to? Ti glej!
In vrgši srebrnike v tempelj, izide; ter odide in se obesi.
Veliki duhovni pa, vzemši srebrnike, rekó: Ne smemo jih deti v crkveni zaklad, ker so krvav denar.
Posvetovavši se pa, kupijo za nje lončarjevo polje za pokopališče tujcem.
Za to se imenuje tisto polje Krvavo polje, do današnjega dné.
Tedaj se je izpolnilo, kar je rečeno po preroku Jeremiji, kteri pravi: "In vzeli so trideset srebrnikov, ceno cenjenega, kterega so cenili od sinov Izraelovih;
In dali so jih za lončarjevo polje, kakor mi je naročil Gospod."
A Jezus je stal pred poglavarjem. In vpraša ga poglavar, govoreč: Ti si kralj Judovski? Jezus mu pa reče: Ti praviš.
In ko so ga véliki duhovni in starešine tožili, ni odgovarjal ničesar.
Tedaj mu reče Pilat: Ne slišiš li, kaj zoper te pričajo?
In ni mu odgovoril ne na eno besedo, da se je poglavar zeló čudil.
Na praznik je pa imel poglavar navado, da je izpuščal ljudstvu po enega jetnika, kterega so hoteli.
Imeli so pa tedaj glasovitega jetnika, kteremu je bilo ime Baraba.
Ko se torej zberó, reče jim Pilat: Kterega hočete, da vam izpustim? Baraba, ali Jezusa, ki se imenuje Kristus?
Kajti vedel je, da so ga iz nevošljivosti izdali.
Ko je pa sedel na sodišči, pošlje k njemu žena njegova, govoreč: Ne imej ničesar s tem pravičnim opraviti; kajti veliko sem pretrpela danes v spanji za voljo njega.
A véliki duhovni in starešine podpihajo ljudstvo, naj zahtevajo Baraba, Jezusa pa pogubé.
Poglavar pa odgovorí in jim reče: Kterega od teh dveh hočete, da vam izpustim? Oni pa rekó: Baraba!
Reče jim Pilat: Kaj bom pa storil z Jezusom, ki se imenuje Kristus? Vsi mu rekó: Razpne naj se!
Poglavar pa reče: Kaj hudega je pa storil? Oni so pa še bolj vpili: Razpne naj se!
Ko pa Pilat vidi, da nič ne pomaga, nego še veči šum nastaja, vzeme vodo in umije roke pred ljudstvom, govoreč: Nedolžen sem pri krvi tega pravičnega. Vi glejte!
In vse ljudstvo odgovorí in reče: Kri njegova na nas in na otroke naše!
Tedaj jim izpustí Baraba: Jezusa pa biča in ga izročí, naj ga križajo.
Tedaj vzemó poglavarjevi vojščaki Jezusa v sodnišnico, in zberó na-nj ves trop.
Ter ga slečejo, in oblečejo mu škrlaten plašč.
In spletó krono iz trnja in mu jo denejo na glavo, in trst v desnico njegovo. In pokleknivši pred njim, zasramovali so ga, govoreč: Zdrav bodi, kralj Judovski!
In pljunejo va-nj in vzemó trst, in bíli so ga po glavi.
In ko mu se nasmejajo, slečejo mu plašč, in oblečejo mu njegovo obleko: ter ga odpeljejo, da ga križajo.
Gredoč pa ven najdejo človeka Cirenejca po imenu Simona; tega prisilijo, naj mu ponese križ.
In ko pridejo na mesto, ktero se imenuje Golgata, kar se pravi: Mesto mrtvaške glave,
Dadó mu piti octa, zmešanega z žolčem; in ko je okusil, ni hotel piti.
Križavši ga pa, razdelé obleko njegovo, metaje kocko; da se izpolni, kar je rekel prerok: "Obleko mojo so si razdelili, in za oblačilo moje so vrgli kocko.
Ter so tam sedeli in ga stražili.
In denejo mu nad glavo krivico njegovo napisano: Ta je Jezus kralj Judovski.
Tedaj križajo ž njim dva razbojnika, enega na desno in enega na levo.
A mimo hodeči so ga preklinjali, majaje z glavami svojimi,
In govoreč: Ti; ki podiraš tempelj in ga v treh dnéh postavljaš, pomagaj sam sebi! Če si sin Božji, snidi s križa!
Enako so ga pa tudi véliki hudovni s pismarji in starešinami zasramovali, in govorili so:
Drugim je pomagal, sam sebi ne more pomagati. Če je kralj Izraelski, snide naj sedaj s križa, in verovali mu bomo.
Zaupal je v Boga; naj ga reši sedaj, če ga hoče. Rekel je bil namreč: Sin Božji sem.
Ravno tako sta ga pa zasramovala tudi razbojnika, ktera sta bila ž njim križana.
Od šeste ure pa nastane tema po vsej zemlji noter do devete ure.
A okoli devete ure zavpije Jezus z močnim glasom, govoreč: Eli! Eli! lama sabahtani? to je: "Bog moj! Bog moj! za kaj si me zapustil?"
Slišavši pa to nekteri tistih, ki so tam stali, rekó: Elija kliče ta.
In precej steče eden izmed njih in vzeme gobo, in napolni jo z octom in natakne na trst, ter ga je napajal.
Drugi so pa govorili: Pojenjaj, da vidimo, če pride Elija in ga reši.
Jezus pa zopet z močnim glasom zavpije, in izpustí dušo.
In glej, pregrinjalo tempeljna se pretrga na dvoje od vrha do tâl; in zemlja se potrese, in skale se razpokajo;
In grobi se odpró, in trupla mnogih, kteri so umrli, vstanejo;
In izšedši iz grobov, po vstajanji njegovem, pridejo v sveto mesto in se prikažejo mnogim.
Videvši pa stotnik in kteri so ž njim stražili Jezusa, potres in kar se je zgodilo, preplašijo se zeló, in rekó: Resnično je bil ta sin Božji.
Bile so pa tam in so od daleč gledale mnoge žene, ktere so bile prišle za Jezusom iz Galileje in so mu bile stregle.
Med njimi je bila Marija Magdalena, in Marija Jakobova in Jozejeva mati, in mati Zebedejevih sinov.
Ko se je pa zvečerilo, pride bogat človek iz Arimateje, po imenu Jožef, kteri je bil tudi sam Jezusov učenec.
Ta pristopi k Pilatu, in prosi za Jezusovo truplo. Tedaj zapové Pilat, naj mu dadó truplo.
In Jožef vzeme Jezusovo truplo in ga zavije v čisto platno,
In položí ga v novi svoj grob, ki ga je iztesal iz skale; in privalivši velik kamen grobu na vrata, odide.
Bila je pa tam Marija Magdalena, in druga Marija, in sedeli ste grobu nasproti.
Drugi dan pa, kteri je prvi po petku, zberó se véliki duhovni in Farizeji pri Pilatu,
Govoreč: Gospod! spomenili smo se, da je ta slepar, ko je še živel, djal: Čez tri dní bom vstal od smrti.
Zapovej torej, naj se grob zavaruje do tretjega dné, da ne pridejo kako učenci njegovi po noči in ga ukradejo, ter rekó ljudstvu: Vstal je od mrtvih. In zadnja sleparija bo huja od prve.
Pilat jim pa reče: Stražo imate; pojdite, zavarujte, kakor véste.
Oni pa odidejo in zavarujejo grob s stražo, in zapečatijo kamen.