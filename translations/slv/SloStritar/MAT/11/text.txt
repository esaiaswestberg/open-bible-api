In zgodí se, ko je nehal Jezus dvanajsterim učencem svojim naročati, odide odtod, da uči in oznanjuje po njih mestih.
Slišavši pa Janez v ječi Kristusova dela, pošlje dva svojih učencev,
Ter mu reče: Si li ti tisti, ki ima priti, ali naj čakamo drugega?
In Jezus odgovorí in jima reče: Pojdita, in sporočita Janezu, kar slišita in vidita.
Slepci spregledujejo, in hromi hodijo; gobavci se očiščajo, in gluhi slišijo; mrtvi vstajajo, in ubogim se oznanjuje evangelj:
In blagor mu, kdor se od mene ne pohujša.
In ko ta dva odideta, začne Jezus ljudstvu o Janezu govoriti: Kaj ste izšli v puščavo, da vidite? Trst, ki ga veter maje?
Ali kaj ste izšli, da vidite? Človeka oblečenega v mehka oblačila? Glej, kteri nosijo mehka oblačila, tisti so po kraljevih dvorih.
Ali kaj ste izšli, da vidite? Preroka? Dà, pravim vam, in več ko preroka.
Kajti ta je, za kogar je pisano: "Glej, jaz pošiljam angelja svojega pred obličjem tvojim, kteri bo pripravil pot tvojo pred teboj."
Resnično vam pravim: Ni vstal izmed tistih, kteri so rojeni od žen, veči od Janeza Krstnika; kdor je pa v nebeškem kraljestvu najmanji, veči je od njega.
Od dnî Janeza Krstnika doslej se pa nebeško kraljestvo s silo jemlje; in tisti, kteri ga s silo jemljó, pridobivajo ga.
Kajti vsi preroki in postava so prerokovali do Janeza.
In če hočete verovati, on je Elija, kteri ima priti.
Kdor ima ušesa, da sliši, naj sliši!
Komu bom pa primeril ta rod? Podoben je otrokom, kteri po ulicah posedajo, in tovarišem svojim vpijejo,
In pravijo: Piskali smo vam, in niste plesali; tarnali smo, in niste jokali.
Kajti prišel je Janez, in ne jé in ne pije, pa pravijo: Hudiča ima!
Prišel je sin človečji, in jé in pije, pa pravijo: Glej človeka požeruha in pijanca, prijatelja mitarjev in grešnikov! In modrost so opravičil' nje otroci.
Tedaj začne Jezus ponošati mestom, v kterih se je zgodilo največ njegovih čudežev, ker se niso spokorila.
Gorjé ti, Korazim! Gorjé ti Betsajda! Kajti ko bi se bili v Tiru in Sidonu zgodili čudeži, ki so se zgodili v vama, bila bi se davno v žaklji in pepelu spokorila.
Ali pravim vam: Tiru in Sidonu bo v dan sodbe laže nego vama.
In ti, Kapernaum! ki si se do neba povzdignil, zagnan boš noter do pekla; kajti ko bi se bili v Sodomi zgodili čudeži, ki so se zgodili v tebi, prebila bi bila do današnjega dne.
Ali pravim vam, da bo Sodomskej zemlji v dan sodbe laže, nego tebi.
V ta čas odgovorí Jezus in reče: Zahvaljujem ti, oče! gospodar neba in zemlje, da si to prikril modrim in razumnim, in si je razodel nedoraslim.
Dà, Oče! ker tako je bila volja tvoja.
Vse mi je izročil oče moj: in nikdor ne pozna sina razen oče; in tudi očeta ne pozna nikdor, razen sin, in komurkoli če sin razodeti.
Pridite k meni vsi, kteri se trudite in ste otovorjeni, in jaz vas bom upokojil.
Vzemite jarem moj na se, in naučite se od mene, ker sem krotek in pokoren s srcem: in našli boste pokoj dušam svojim.
Kajti jarem moj je blag, in breme moje je lahko.