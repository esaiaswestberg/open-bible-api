Ob rekah Babilonskih, ondi smo sedeli ter jokali, spominjajoč se Sijona.
Na vrbe v deželi obesili smo strune svoje,
Dasì so tam hoteli od nas veselih pesmi, ki so nas odpeljavali vjete, in ki so mučili nas govoreč: Pojte nam katero pesmi Sijonskih.
Kako bi bili peli pesem Gospodovo v tujcev deželi?
Če pozabim tebe, Jeruzalem, pozabi naj se desnica moja.
Jezik moj naj se mi prijemlje neba, ako se ne spominjam tebe, ako ne povzdigujem Jeruzalema nad glavo radosti svoje.
Spomni se, Gospod, zoper Edomejce dneva Jeruzalemskega; kateri so rekli: "Razvalite, razvalite; dokler bode kaj podzidja v njem!"
Rod Babilonski naj se pokončá; blagor mu, kdor ti bode povrnil hudodelstvo, katero si nam storil.
Blagor, kdor zgrabi in razdrobi otroke tvoje ob skalo!