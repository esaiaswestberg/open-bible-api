Načelniku godbe, na šestostrunje pričanja, pesem odlična Davidova, za uk.
Ko se je boril sè Sirci Mezopotamijskimi, in Sirci Zobejskimi in je Joab vrnivši se pobil Edomejcev v solni dolini dvanajst tisoč.
O Bog, zavrgel si nas bil, raztrgal nas, srdit si bil, povrni se nam.
Zmajal si bil deželo, razdrobil jo; sceli kosove njene, ker omahuje.
Storil si bil, da je ljudstvo tvoje čutilo trdóst, dál si nam bil piti grozo kakor vino.
Dal si njim, ki se tebe bojé, zastavo, katero naj rabijo, zaradi resnice mogočno.
Da se rešijo ljubljenci tvoji; reši z desnico svojo in usliši me.
Bog je govoril po svetosti svoji, radoval se bodem; v delež dobim Sihem, in dolino Sukotsko merim.
Moj je Gilead in moj Manase in Efraim glave moje moč, Juda postavodajalec moj.
Moab umivalnica moja, na Edomejca vržem čevelj svoj, nad máno, Palestina, ukaj!
Kdo bi me popeljal v mesto trdno, kdo bi me peljal noter do Edomeje?
Ali nisi bil ti, Bog, zavrgel nas; da nisi hodil, Bog, med našimi vojskámi?
Daj nam pomoč zoper sovražnika; ker ničeva je pomoč človeška.
V Bogu delajmo vrlo, in on bode poteptal sovražnike naše.