Pesem Davidova: K tebi, Gospod, dvigam dušo svojo.
Bog moj, v té zaupam, naj se ne osramotim, sovražniki moji naj se ne radujejo nad mano.
Tudi kdor čaka tebe, naj se ne osramoti; osramoté se naj, kateri izdajalsko ravnajo po krivem.
Pota svoja mi kaži, Gospod; steze svoje úči me.
Daj, da hodim po resnici tvoji, in úči me; ker ti si Bog blaginje moje, tebe čakam ves dan.
Spomni se usmiljenja svojega, Gospod, in milosti svojih, da so od vekomaj.
Grehov mladosti moje in pregreškov mojih ne spominjaj se; po milosti svoji spominjaj se me ti, zavoljo dobrote svoje, Gospod.
Dober in pravičen je Gospod: zatorej uči grešnike pot;
Dela, da hodijo krotki po pravici, in krotke uči pot svojo.
Vse steze Gospodove so milost in zvestoba njim, ki hranijo zavezo njegovo in pričanja njegova.
Zavoljo imena svojega, Gospod, bodeš torej prizanesel krivici moji, ker velika je.
Kakošen bode mož tisti, kateri se boji Gospoda, ki ga uči, katero pot naj izvoli?
Duša njegova bode prenočevala v dobrem, in seme njegovo bode dedovalo deželo.
Skrivnost Gospodova biva pri njih, ki se ga bojé, in zaveza njegova, da po izkušnji priča zanje.
Oči moje gledajo neprestano v Gospoda; ker on potegne iz mreže noge moje.
Ozri se v mé, in milost mi stóri; ker samoten sem in ubožen.
Stiske srca mojega se razširjajo; iz nadlog mojih potegni me.
Poglej siromaštvo moje in težavo mojo; in odpusti vse grehe moje.
Ozri se v sovražnike moje, ker močneji so; in s hudim sovraštvom me sovražijo.
Reši dušo mojo in otmi me; naj se ne osramotim, ker pribegam k tebi.
Poštenost naj me brani in pravica, ker tebe čakam.
Reši, Bog, Izraela vseh zatiranj njegovih.