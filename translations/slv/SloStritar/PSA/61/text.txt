Načelniku godbe na strune, pesem Davidova.
Sliši Bog, vpitje moje, ozri se v molitev mojo.
Od skrajnosti dežele te kličem, ko se pogreza srce moje; na skalo, ki bodi višja od mene, pelji me.
Ker bil si mi pribežališče, stolp krepak zoper sovražnika.
Bival bodem v šatoru tvojem na veke; pribežal bodem pod peróti tvojih zatišje.
Ker ti, Bog, si poslušal obljube moje, dal si dedovino spoštujočim ime tvoje.
Dni dodaj dnevom kraljevim; leta njegova naj bodejo kakor mnogih rodov.
Ostane naj vekomaj pred Bogom; milost in zvestobo pripravi, da naj ga varujeti.
Tako bodem prepeval tvojemu imenu večno, opravljajoč vsak dan obljube svoje.