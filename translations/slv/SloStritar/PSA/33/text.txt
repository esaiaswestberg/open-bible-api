Prepevajte, pravični v Gospodu, poštenim se spodobi hvalno petje.
Slavite Gospoda sè strunami, s citrami in desetostrunjem mu pojte.
Pojte mu novo pesem, krepko bijte na strune, da doni.
Ker prava je beseda Gospodova; in stanovitno vse delo njegovo.
Pravico ljubi in sodbo; milosti Gospodove polna je zemlja.
Z besedo Gospodovo ustvarjena so nebesa, in z dihom ust njegovih vsa vojska nebeška.
Morske vode znaša kakor kup in v shrambe deva valove.
Gospoda naj se bojé vse dežele, pred njim naj trepetajo vsi sveta prebivalci.
Ker na besedo njegovo je, karkoli je, na zapoved njegovo postane.
Gospod uničuje narodov sklep, misli ljudstev podira.
Sklep pa Gospodov ostane vekomaj, misli srca njegovega od roda do roda.
Blagor narodu, katerega Bog je Gospod, ljudstvo, katero si je izvolil v last.
Z nebes gleda Gospod, vidi vse sinove človeške.
Z mesta prebivališča svojega gleda dol na vse zemlje prebivalce.
In obrazovatelj tudi njih src, pazi na vsa njihova dela.
Ni ga kralja, da bi se rešil z množico krdél; mogočni se ne otme z množico moči.
Goljufiv je konj za rešitev in z množico moči svoje ne oprosti jezdeca.
Glej, oko Gospodovo pazi na nje, kateri se ga bojé, na njé, kateri čakajo milosti njegove;
Da reši smrti njih dušo, in jih žive ohrani v lakoti.
Duša naša čaka Gospoda; pomoč je naša in ščit naš.
Ker v njem se raduje srce naše, kajti zaupamo njegovemu svetemu imenu.
Milost tvoja, Gospod, bodi nad nami, kakor te pričakujemo.