Ko je izhajal Izrael iz Egipta, družina Jakobova izmed ljudstva tujega jezika:
Bil je Juda svetišče njegovo, Izrael gospostvo njegovo.
Morje samo je videlo in bežalo, Jordan sam se je obrnil nazaj.
Sami hribi so poskakovali kakor ovni, kakor mlada jagnjeta griči.
Kaj ti je bilo, morje, da si bežalo? o Jordan, da si se obrnil nazaj?
O hribi, zakaj bi poskakovali kakor ovni? griči kakor jagnjeta mlada?
Pred obličjem Gospodovim potresi se zemlja; pred obličjem Boga Jakobovega,
Kateri izpremeni samo skalo v stoječo vodo; kremenje v studenec vodâ.