Psalm in pesem, v sobote dan.
Dobro je slaviti Gospoda, in prepevati tvojemu imenu, o Najvišji!
Oznanjati vsako jutro milost tvojo, in zvestobo tvojo vsako noč;
Na desetostrunje in na brenklje, na strune s premišljevanjem.
Ker razveseljuješ me, Gospod, z delom svojim; prepeval bodem o dejanjih tvojih rôk.
Kako velika so dela tvoja, Gospod; silno globoke so misli tvoje!
Mož neumen ne spozna, in nespameten ne zapazi tega,
Ko poganjajo krivični kakor trava in cvetó vsi, ki delajo krivico, zgodi se, da se pogubé vekomaj.
Ti pa, o Najvišji, si vekomaj.
Ker glej, sovražniki tvoji, Gospod, ker glej, sovražniki tvoji ginejo; razkropé se vsi, ki delajo krivico.
Rog moj pa zvišuješ kakor samorogov, oblivajoč me z oljem prisnim.
To gleda oko moje na zalezovalcih mojih, ušesa moja poslušajo o njih, ki se spenjajo v mé.
Kakor palma bode zelenel pravični, kakor cedra na Libanu bode rasel.
Vsajeni v hiši Gospodovi, v vežah Boga našega bodo poganjali mladike.
V obilosti bodejo živeli še v sivosti, debeli bodejo in zeleneči;
In oznanjali, da je pravičen Gospod, skala moja, in da ni nobene krivice v njem.