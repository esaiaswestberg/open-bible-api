Gospod kraljuje, radúj se zemlja, veselé se naj pokrajine premnoge.
Oblaki in temà ga obdajajo; pravica in sodba kraj njegovega prestola.
Ogenj hodi pred njim in požiga okrog sovražnike njegove.
Bliski razsvetljujejo vesoljni svet njegov, vidi in trese se zemlja.
Goré se topé kakor vosek vpričo Gospoda, vpričo vse zemlje gospodarja.
Nebesa oznanjajo pravico njegovo; tako da vidijo vsa ljudstva čast njegovo.
Osramoté se naj vsi, ki se ponašajo z maliki; klanjajo naj se mu vsi angeli.
Čuje in veseli se naj Sijon, in radujejo se hčere Judovske, zavoljo sodeb tvojih, Gospod.
Ti namreč si Gospod, vzvišen nad vso zemljo; silno povišan si nad vse angele.
Kateri ljubite Gospoda, sovražite húdo; duše svojih, katerim izkazuje milost, hrani, iz rok krivičnih jih otima.
Luč se je rodila pravičnemu, in poštenim v srci radost.
Veselite se, pravični v Gospodu, in slavite spomin svetosti njegove.