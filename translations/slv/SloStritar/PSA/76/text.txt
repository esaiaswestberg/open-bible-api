Načelniku godbe na strune, psalm Asafu in pesem.
Plemenit je v Judi Bog, v Izraelu veliko ime njegovo.
V Salemu je koča njegova, in prebivališče na Sijonu.
Ondi je zlomil loke bliskajoče, ščit in meč in vojsko presilno.
Svetál si postal, veličasten, z gorâ plenjenja.
V plen so se dali krepki v srci; spali so spanje svoje; tako da niso našli nobeni možje vojaki svojih rók.
Od hudovanja tvojega, o Bog Jakobov, onemogel je voz in konj.
Ti, tí si strašán, ali bi kdo obstal pred teboj, odkar se jeziš?
Z neba daješ, da se čuje sodba, zemlja se boji in se je umirila,
Ko vstane na sodbo Bog, branit vse krotke na zemlji.
Ker srd človeški te slaví, z ostanki srda opasuješ svoje.
Delajte in opravljajte obljube Gospodu Bogu svojemu; katerikoli stojé okolo njega, prinesó naj mu dar strašnemu,
Kateri žanje napuh prvakov, strašán zemeljskim kraljem.