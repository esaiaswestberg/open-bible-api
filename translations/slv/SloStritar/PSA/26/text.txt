Pesem Davidova. Za sodnika mi bodi, Gospod, ker jaz hodim v poštenosti svoji, in v Gospoda zaupam, da ne omahnem.
Izkušaj me Gospod, in preišči me; preglej obisti moje in srce moje;
Ker milost tvoja je pred mojimi očmi, in neprestano hodim v resnici tvoji.
Ne sedevam z ničemurnimi ljudmi in z licemérci se ne shajam.
Hudobnikov zbor sovražim, in s krivičnimi ne sedevam.
V nedolžnosti umivam roke svoje, in oltar tvoj obhajam, Gospod,
Prepevajoč hvalno pesem, in oznanjajoč vsa čuda tvoja.
Gospod, prebivališče ljubim hiše tvoje, in mesto, šator slave.
Ne pridrúži grešnikom duše moje, in možem krvoželjnim mojega življenja.
V njih rokah je pregreha, desnica njih je polna daril podkupnih.
Jaz pa hodim v poštenosti svoji; reši me in milost mi stóri.
Noga moja stoji na ravnem, v zborih bodem blagoslavljal Gospoda.