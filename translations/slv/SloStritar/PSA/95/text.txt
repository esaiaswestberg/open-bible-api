Dejte, prepevajmo Gospodu, ukajmo skali blaginje naše!
Pojdimo pred obličje njegovo sè zahvaljevanjem, s psalmi mu ukajmo.
Ker Bog mogočni velik je Gospod, in velik kralj nad vse bogove.
V roki njegovi so najglobočji sledovi zemlje, v njegovi oblasti so gorâ moči.
Njegovo je sámo morje, ker on ga je naredil, in súha zemlja, katero so ustvarile roke njegove.
Pridite, priklonimo se in padimo na tla; pripognimo kolena pred Gospodom, kateri nas je naredil.
Ker on je Bog naš, mi pa ljudstvo paše njegove, in čeda vodbe njegove; danes če slišite glas njegov,
"Ne okamenite srca svojega, kakor v prepiru, kakor o dnevi izkušnjave v puščavi.
Ko so me izkušali očetje vaši: izkusili so me in spoznali delo moje.
Štirideset let sem imel preglavico s tistim rodom govoreč: Ljudstvo so srca tavajočega, in potov mojih ne poznajo.
Njim sem prisegel v jezi svoji, da ne vnidejo v pókoj moj."