Pesem preizvrstna Davidova. Ako bi nam Gospod ne bil pomagal, reci zdaj Izrael;
Ako bi nam Gospod ne bil pomagal, ko so vstajali zoper nas ljudje,
Žive bi nas bili tedaj pogoltnili, ko je njih jeza togotila se zoper nas.
Tedaj bi nas bile poplavile one vode; hudournik bi bil šel čez nas.
Tedaj bi bil šel čez nas hudournik vode silno prevzetne.
Blagoslovljen Gospod, ki nas ni izpostavil za plen njih zobom!
Duša naša je bila kakor tičica oteta tičarjev zanke; iz zanke pretrgane smo bili mi oteti.
Pomoč naša v imenu Gospoda, ki je naredil nebesa in zemljo!