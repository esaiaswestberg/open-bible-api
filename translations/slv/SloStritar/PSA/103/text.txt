Davidova. Blagoslavljaj, duša moja, Gospoda; in vse osrčje moje svetost njegovo.
Blagoslavljaj, duša moja, Gospoda; in ne pozabi nobene dobrote njegove,
Kateri ti odpušča vse tvoje krivice, kateri ozdravlja vse bolezni tvoje;
Kateri otima iz jame življenje tvoje, kateri te odeva z milostjo in usmiljenjem;
Kateri napolnjuje z vsem dobrim usta tvoja, da se hraniš čilega kakor orel, kakor otročja leta tvoja.
Kar je pravično, dela Gospod, in sodbe vsem zatiranim.
Razodel je Mojzesu pota svoja, naslednikom Izraelovim svoja dela.
Usmiljen je in milosten Gospod; potrpežljiv in obilen v dobrotah.
Ne prepira se vekomaj; in večno ne hrani jeze.
Ne dela nam po grehih naših, in ne povrača nam po naših krivicah;
Temuč, kakor visoka so nebesa nad zemljo, močna je milost njegova proti njim, kateri se ga bojé.
Kakor daleč je vzhod od zahoda, daleč od nas odvrača pregreške naše.
Kakor se usmili oče otrok, usmili se Gospod njih, ki se ga bojé.
Ker on pozna podobo našo, spominja se, da smo prah.
Da so senu podobni človeka dnevi, kakor poljska cvetica, tako on cveté.
Ko veter potegne čeznjo, skoraj je ni, in je ni več zagledati na mestu njenem.
Milost pa Gospodova je od veka do veka proti njim, ki se ga bojé, in pravica proti vnukom.
Proti njim, ki hranijo zavezo njegovo, in proti njim, ki se spominjajo njegovih zapovedi, da jih izpolnjujejo.
Gospod je v nebesih postavil prestol svoj, in kraljestvo njegovo gospoduje ljudém.
Blagoslavljajte Gospoda, angeli njegovi, premogočni v moči, ki izpolnjujete besedo njegovo in poslušate glas njegove besede.
Blagoslavljajte Gospoda, vse vojske njegove, služabniki njegovi izpolnjujoči voljo njegovo.
Blagoslavljajte Gospoda, vsa dela njegova po vseh krajih njegovega gospostva; blagoslavljaj, duša moja Gospoda!