Začinjamo li zopet sami sebe hvaliti? ali potrebujemo, kakor nekteri, priporočilih listov na vas ali od vas?
List naš ste vi, vpisan v naših srcih, poznan in bran od vseh ljudî;
Kteri se pokazujete, da ste list Kristusov izdan od nas, pisan ne s črnilom, nego z duhom Boga živega, ne na kamenenih pločah, nego na mesenih pločah srca.
A zaupanje tako imamo po Kristusu v Boga;
Ne da bi bili zmožni sami po sebi izmisliti kaj kakor sami iz sebe, nego je naša zmožnost od Boga;
Kteri nas je tudi zmožne storil, da smo služabniki novega zakona, ne črke, nego duha, kajti črka ubija, a duh oživlja,
Če je pa služba smrti v črkah vrezana v kamene bila v slavi tako, da niso mogli pogledati sinovi Izraelovi v obličje Mojzesovo za voljo slave obličja njegovega, ktera je minljiva,
Kako ne bo mnogo bolje služba duha v slavi?
Kajti če je služba obsojenja v slavi, za mnogo bolje je obilna služba pravice v slavi.
Ker tudi ni bilo oslavljeno, kar se je oslavilo v tem delu, za voljo prevelike slave.
Kajti če je v slavi, kar prestaja, za mnogo bolje je v slavi, kar ostaja.
Imajoč torej toliko upanje, veliko zaupnost upotrebljujemo.
In ne kakor je Mojzes deval zagrinjalo na svoje obličje, da ne bi videli sinovi Izraelovi konca tega, kar prestaja;
Ali obtrdele so njih misli, kajti noter do današnjega dné isto zagrinjalo pri branji starega zakona ostaja neodgrnjeno, ker se v Kristusu odpravlja;
Nego do danes, kedar se bere Mojzes, zagrinjalo na njih srcih leži.
Kedar se bo pa zgodilo spreobrnjenje k Gospodu, sname se zagrinjalo.
A Gospod je duh; kjer je pa duh Gospodov, tam je svoboda.
A mi vsi, kteri z odkritim obličjem slavo Gospodovo jasno gledamo, premenjujemo se v ravno tisto podobo iz slave v slavo, kakor od Gospodovega duha.