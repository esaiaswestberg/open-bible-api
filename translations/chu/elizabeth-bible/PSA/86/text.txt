Сыном Кореовым, псалом песни.
Основания его на горах святых: любит Господь врата Сионя паче всех селений Иаковлих.
Преславная глаголашася о тебе, граде Божий.
Помяну Раав и Вавилона ведущым мя: и се, иноплеменницы и Тир и людие Ефиопстии, сии быша тамо.
Мати Сион речет: человек и человек родися в нем, и Той основа и Вышний.
Господь повесть в писании людий и князей, сих бывших в нем.
Яко веселящихся всех жилище в тебе.