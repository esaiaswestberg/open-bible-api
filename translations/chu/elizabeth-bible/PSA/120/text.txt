Возведох очи мои в горы, отнюдуже приидет помощь моя.
Помощь моя от Господа, сотворшаго небо и землю.
Не даждь во смятение ноги твоея, ниже воздремлет храняй тя:
се, не воздремлет, ниже уснет храняй Израиля.
Господь сохранит тя, Господь покров твой на руку десную твою.
Во дни солнце не ожжет тебе, ниже луна нощию.
Господь сохранит тя от всякаго зла, сохранит душу твою Господь:
Господь сохранит вхождение твое и исхождение твое, отныне и до века.