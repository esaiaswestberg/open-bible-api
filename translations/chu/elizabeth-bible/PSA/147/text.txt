Похвали, Иерусалиме, Господа, хвали Бога твоего, Сионе:
яко укрепи вереи врат твоих, благослови сыны твоя в тебе.
Полагаяй пределы твоя мир, и тука пшенична насыщаяй тя:
посылаяй слово Свое земли, до скорости течет слово Его,
дающаго снег свой яко волну, мглу яко пепел посыпающаго,
метающаго голоть Свой яко хлебы: противу лица мраза Его кто постоит?
Послет слово Свое, и истает я: дхнет дух Его, и потекут воды.
Возвещаяй слово Свое Иакову, оправдания и судбы Своя Израилеви:
не сотвори тако всякому языку, и судбы Своя не яви им.