Хвалите, отроцы, Господа, хвалите имя Господне.
Буди имя Господне благословено отныне и до века.
От восток солнца до запад хвально имя Господне.
Высок над всеми языки Господь: над небесы слава Его.
Кто яко Господь Бог наш? На высоких живый,
и на смиренныя призираяй на небеси и на земли:
воздвизаяй от земли нища, и от гноища возвышаяй убога:
посадити его с князи, с князи людий своих:
вселяя неплодовь в дом, матерь о чадех веселящуся.