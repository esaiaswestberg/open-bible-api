Jego fundament jest na świętych górach.
Pan miłuje bramy Syjonu bardziej niż wszystkie przybytki Jakuba.
Chwalebne rzeczy mówi się o tobie, o miasto Boże. Sela.
Wspomnę Rahab i Babilon wśród tych, którzy mnie znają; oto Filistea i Tyr, i Etiopia: Ten się tam urodził.
O Syjonie też będą mówić: Ten i tamten urodził się w nim; a sam Najwyższy go utwierdzi.
Pan wyliczy, spisując narody: Ten się tam urodził. Sela.
I pląsając, będą śpiewać: W tobie są wszystkie me źródła.