Halleluja! Ik heb Jahweh lief, Want Hij hoort naar mijn smeken!
Hij luisterde naar mij, toen ik riep
En de strikken des doods mij omknelden; Toen doodsangst mij kwelde, Nood en jammer mij troffen.
Ik riep de Naam van Jahweh aan: "Ach, Jahweh, spaar toch mijn leven!"
En Jahweh was genadig en trouw, Onze God vol ontferming:
Jahweh waakt over de zwakken; Ik was uitgeput, maar Jahweh heeft mij gered!
Wees dan gelaten, mijn ziel; Want Jahweh blijft voor u zorgen:
Hij heeft mij gered van de dood, Mijn ogen van tranen, mijn voeten van stoten;
Nog mag ik voor Jahwehâ€™s aanschijn wandelen In de landen der levenden!