Een bedevaartslied. Ik hef mijn ogen omhoog naar de bergen: "Vanwaar komt mijn hulp?"
Mijn hulp komt van Jahweh, Die hemel en aarde heeft gemaakt!
Neen, Hij laat uw voeten niet struikelen, Hij slaapt niet, uw Wachter;
Neen, Hij sluimert noch dommelt, IsraÃ«ls Beschermer!
Jahweh is uw Behoeder, Uw schaduw aan uw rechterhand:
Overdag zal de zon u niet hinderen, En de maan niet des nachts.
Jahweh behoedt u voor iedere ramp, Hij is bezorgd voor uw leven;
Jahweh waakt over uw komen en gaan Van nu af tot in eeuwigheid.