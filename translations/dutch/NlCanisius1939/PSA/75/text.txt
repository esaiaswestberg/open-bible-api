Voor muziekbegeleiding; met harpen. Een psalm van Asaf; een lied.
God heeft Zich in Juda doen kennen, Ontzaglijk is in IsraÃ«l zijn Naam!
Zijn tent staat in Sjalem, Zijn woning op Sion:
Daar sloeg Hij de schichten van de boog, Schild en zwaard en strijdknots stuk!
Vol majesteit straalt Gij Uit de eeuwige bergen
Kloeke harten werden ontmoedigd en vielen in slaap, De arm ontzonk alle dappere strijders;
God van Jakob, door uw dreigen Werden ruiters en paarden versuft.
Geweldig zijt Gij! Wie houdt voor U stand, Als uw toorn is ontstoken?
Toen Gij uit de hemel uw vonnis deedt horen, Werd de aarde stil van ontzetting:
Toen Gij opstondt ten oordeel, o God, Om alle ongelukkigen in het Land te redden.
Alle stammen der mensen moeten U prijzen, Wat uw toorn heeft gespaard, U feestelijk loven!
Doet geloften aan Jahweh, uw God, en blijft ze trouw, Brengt Hem geschenken, gij allen, die rond Hem moogt wonen:
Den Geweldige, die de hoogmoed der vorsten vernedert, Die door de koningen der aarde wordt gevreesd!