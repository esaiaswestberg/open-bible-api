Voor muziekbegeleiding. Van de zonen van Kore; een psalm.
Volkeren, klapt allen in de handen; Juicht en jubelt ter ere van God!
Want ontzaglijk is Jahweh, de Allerhoogste, Een machtig Koning over heel de aarde.
Hij legt de volken voor ons neer, En naties onder onze voeten;
Hij kiest het erfdeel voor ons uit, De trots van Jakob, zijn beminde.
God stijgt ten troon met jubelzang, Jahweh met bazuingeschal!
Zingt en jubelt ter ere van God, Zingt en juicht voor onzen Koning!
Want Hij is Koning van heel de aarde; Zingt dus een hymne ter ere van God!
God heeft het koningschap over de volkeren aanvaard, God heeft zijn heilige troon bestegen;
De vorsten der volkeren sluiten zich aan Bij het volk van Abrahams God. Want Gode behoren de heersers der aarde; Hoog verheven is Hij alleen!