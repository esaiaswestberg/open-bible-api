Halleluja! Looft Jahweh: want het is goed, Hem te prijzen, Onzen God: want het is lieflijk en schoon, Hem te roemen!
Jahweh bouwt Jerusalem weer op, En brengt de verstrooiden van IsraÃ«l bijeen.
Hij is het, die de gebroken harten geneest, En hun wonden verbindt;
Die het getal van de sterren bepaalt, En ze allen roept bij haar naam.
Groot is onze Heer, geweldig zijn macht, Zijn wijsheid oneindig;
Jahweh richt de nederigen op, Maar de bozen werpt Hij ter aarde.
Heft Jahweh een jubelzang aan Speelt op de citer voor onzen God:
Die de hemel met wolken bedekt, En de regen bereidt voor de aarde. Die op de bergen gras doet ontspruiten, En groen voor de beesten, die den mens moeten dienen;
Die aan het vee zijn voedsel geeft, En aan de jonge raven, die er om roepen.
Hij vindt geen vreugde in de sterkte der paarden, Hem verheugen geen krachtige schenkels;
Maar Jahweh heeft behagen in hen, die Hem vrezen, En die smachten naar zijn genade!