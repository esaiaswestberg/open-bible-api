Zingt een nieuw lied ter ere van Jahweh, Want wonderen heeft Hij gewrocht; Zijn rechterhand heeft Hem geholpen, Zijn heilige arm Hem gesteund.
Jahweh heeft zijn redding doen zien, Voor het oog der volken zijn goedheid getoond;
Hij was zijn liefde voor Jakob indachtig, En zijn trouw aan IsraÃ«ls huis. Ziet nu, alle grenzen der aarde, De redding, door God ons gebracht!
Jubelt voor Jahweh, heel de aarde, Juicht, weest vrolijk en zingt;
Speelt op de citer voor Jahweh, Op citer en harp,
Op trompet en bazuin: Jubelt voor Jahweh, den Koning!
Laat daveren de zee met wat ze bevat, De aarde met wat er op woont,
De stromen in hun handen klappen, De bergen tezamen juichen:
Voor het aanschijn van Jahweh, Want Hij komt, om de aarde te richten! Met rechtvaardigheid richt Hij de wereld, En de volkeren volgens recht.