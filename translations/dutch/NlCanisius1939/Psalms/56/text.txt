Voor muziekbegeleiding: "verderf niet." Een puntdicht van David, toen hij voor Sa√ºl in de spelonk vluchtte.
Ontferm U mijner, o God; ontferm U mijner, Want ik neem mijn toevlucht tot U. In de schaduw uwer vleugelen zoek ik een schuilplaats, Totdat het onheil voorbij is. Verhef U boven de hemelen, o God; Uw glorie vervulle de aarde!
Ik roep tot God, den Allerhoogste, Tot God, zo goedertieren voor mij;
Hij zendt mij hulp uit de hemel, en beschaamt mijn belager, God zendt mij zijn liefde en trouw. Verhef U boven de hemelen, o God; Uw glorie vervulle de aarde!
Zo leg ik mij neer te midden van leeuwen, Van mensen met vlammende ogen, Wier tanden spitsen en pijlen zijn, Scherp is hun tong als een zwaard.
Verhef U boven de hemelen, o God; Uw glorie vervulle de aarde!
Ze spanden een net voor mijn voeten, Maar hun eigen voet werd er in verstrikt; Ze groeven mij kuilen, Zelf vielen zij er in. Verhef U boven de hemelen, o God; Uw glorie vervulle de aarde!
Mijn hart is gerust, o mijn God; mijn hart is gerust; Ik wil zingen en spelen.
Word wakker mijn lofzang: harp en citer, ontwaak; Ik wil het morgenrood wekken! Verhef U boven de hemelen, o God; Uw glorie vervulle de aarde!
Ik wil U loven onder de volken, o Heer, U verheerlijken onder de naties;
Want uw goedheid reikt tot de hemel, En tot de wolken uw trouw!
Verhef U boven de hemelen, o God; Uw glorie vervulle de aarde!