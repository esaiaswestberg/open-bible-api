Een vriendelijk antwoord ontwapent de toorn, Een krenkend gezegde jaagt de woede op.
De tong der wijzen druipt van wijsheid, De mond der dommen stort dwaasheid uit.
Jahwehâ€™s ogen waren overal rond, Nauwkeurig lettend op slechten en goeden.
Rustige taal is een boom des levens, Heftige woorden wonden de ziel.
Een dwaas slaat het vermaan van zijn vader in de wind; Verstandig hij, die op een waarschuwing let.
In het huis van den rechtvaardige heerst grote welvaart, Maar het gewin der zondaars gaat teloor.
De lippen der wijzen verspreiden de kennis, Het hart der dwazen doet het niet.
Jahweh heeft een afschuw van het offer der bozen, Maar welbehagen in het gebed der rechtvaardigen.
Jahweh verafschuwt de weg van een boosdoener; Hij houdt van hem, die naar rechtvaardigheid streeft.
Strenge straf wacht hem, die het rechte pad verlaat; Wie niets van bestraffing wil weten, zal sterven.
Onderwereld en dodenrijk liggen open voor Jahweh, Hoeveel te meer de harten van de kinderen der mensen!
De spotter houdt er niet van, dat men hem vermaant; Daarom gaat hij niet met wijzen om.
Een vrolijk hart maakt een blij gezicht, Verdriet in het hart slaat de geest terneer.
Een verstandig hart streeft naar kennis, De mond der dommen vermeit zich in dwaasheid.
Een neerslachtig mens heeft steeds kwade dagen, Voor een blijmoedig karakter is het altijd feest.
Beter weinig te bezitten en Jahweh te vrezen, Dan vele schatten met wroeging erbij.
Beter een schoteltje groente, waar liefde heerst, Dan een gemeste stier met haat erbij.
Een driftkop stookt ruzie, Een lankmoedig mens bedaart de twist.
De weg van een luiaard is als een doornheg, Het pad der vlijtigen is gebaand.
Een verstandig kind is een vreugde voor zijn vader, Een dwaas mens minacht zijn moeder.
In dwaasheid vindt een onverstandig mens zijn genoegen, Een man van inzicht houdt de rechte weg.
Bij gebrek aan overleg mislukken de plannen, Na rijp beraad komen ze tot stand.
Men kan plezier hebben in zijn eigen antwoord; Maar hoe treffend is een woord, dat van pas komt!
De wijze gaat de weg des levens omhoog, Hij wil het dodenrijk beneden ontwijken.
Jahweh haalt het huis der hoogmoedigen neer, Maar zet de grenspaal van een weduwe vast.
Jahweh heeft een afschuw van snode plannen, Maar vriendelijke woorden zijn Hem rein.
Wie oneerlijke winst maakt, schaadt zijn eigen huis; Maar wie van omkoperij niets moet hebben, blijft leven.
Een rechtvaardig mens overweegt wat hij zegt, De mond der bozen stort onheil uit.
Jahweh is verre van de zondaars, Maar Hij hoort het gebed der rechtvaardigen.
Stralende ogen verblijden het hart, Een goede tijding verkwikt het gebeente.
Wie naar heilzame vermaning luistert, Woont in de kring der wijzen.
Wie de tucht niet telt, telt zich zelven niet; Wie naar vermaning luistert, krijgt inzicht.
Het ontzag voor Jahweh voedt op tot wijsheid, Aan de eer gaat ootmoed vooraf.