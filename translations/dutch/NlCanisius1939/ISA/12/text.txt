Op die dag zult ge zeggen: Jahweh, ik dank u! Gij waart verbolgen op mij; Maar uw toorn is voorbij, Gij beurt mij weer op.
Zie, God is mijn hulp: onverschrokken blijf ik vertrouwen; Want Jahweh is mijn kracht en mijn jubel, Hij is ‘t, die mij redt!
Met vreugde zult gij water putten Uit de bronnen van heil!
Op die dag zult ge zeggen: Brengt Jahweh dank, roept Hem aan, Maakt aan de volken zijn daden bekend, En verkondigt zijn verheven Naam!
Zingt Jahweh lof om de wonderen, die Hij deed, En laat de hele aarde ze kennen!
Juicht en jubelt, bewoners van Sion, Israëls Heilige is groot onder u!