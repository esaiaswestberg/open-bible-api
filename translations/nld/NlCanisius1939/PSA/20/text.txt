Voor muziekbegeleiding. Een psalm van David.
Jahweh, in uw schutse verheugt zich de koning; Hoe blijde juicht hij om uw hulp!
Gij hebt zijn hartewens vervuld, De bede zijner lippen niet afgewezen.
Neen, Gij tradt hem tegen met rijke zegen, En zette hem een gouden kroon op het hoofd.
LÃ©ven vroeg hij U: Gij hebt het hem geschonken, Lengte van dagen: voor eeuwig en immer.
Groot is zijn majesteit door uw hulp, Gij hebt hem met glorie en luister getooid;
Want Gij hebt hem overstelpt met zegen voor immer, Hem met vreugde overstroomd voor uw aanschijn.
Ja, de koning blijft op Jahweh vertrouwen, Op de gunst van den Allerhoogste, zonder te wankelen!
Uw hand zal al uw vijanden treffen, Uw rechterhand al die u haten;
Gij zult ze doen blozen als een gloeiende oven, Wanneer gij maar een blik op hen werpt. Jahweh zal in zijn toorn ze verslinden, En het vuur ze verteren.
Hun vrucht zult gij van de aarde verdelgen, Hun kroost onder de kinderen der mensen.
En als ze u kwaad willen doen, Of boze plannen beramen, bereiken zij niets;
Want gij zult ze de hielen doen lichten, En met uw boog op hen mikken.
Sta op dan, Jahweh, in uw kracht; Dan zingen en prijzen wij uw macht!