Voor muziekbegeleiding; met harpen. Een leerdicht van David,
toen de Zifieten Saül kwamen melden: “David houdt zich bij ons schuil.”
O God, kom mij te hulp door uw Naam, En verschaf mij recht door uw kracht.
Hoor naar mijn smeken, o God, Luister naar het gebed van mijn mond.
Want vreemden staan tegen mij op, En geweldenaars belagen mijn leven; Neen, ze houden God niet voor ogen.
Zie, God is mijn Helper; Het is de Heer, die mijn leven behoudt!
Wend de rampen op mijn vijanden af, Verniel ze om wille van uw trouw.
Dan zal ik U gaarne offers brengen, En danken, o Jahweh, de goedertierenheid van uw Naam;
Omdat hij mij uit alle nood heeft verlost, En mijn oog zich aan mijn vijand verlustigt.