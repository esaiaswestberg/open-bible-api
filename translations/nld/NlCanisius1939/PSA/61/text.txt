Voor muziekbegeleiding; voor Jedoetoen. Een psalm van David.
Vertrouw rustig op God, mijn ziel, Want van Hem komt mijn heil;
Hij alleen is mijn rots en mijn redding, Mijn toevlucht: nooit zal ik wankelen!
Hoe lang nog stormt gij op een ander los, En stoot hem met u allen omver Als een hellende wand, Of een vallende muur?
Ze leggen het op zijn ondergang aan, En liegen er op los, om hem in het ongeluk te storten; Ze zegenen wel met hun mond, Maar vervloeken met hun hart.
Vertrouw rustig op God, mijn ziel, Want van Hem komt mijn heil;
Hij alleen is mijn rots en mijn redding, Mijn toevlucht: nooit zal ik wankelen!
Bij God is mijn heil en mijn eer, God is mijn sterkte en mijn stut.
Blijf altijd op God vertrouwen, mijn volk, Stort uw hart voor Hem uit: onze toevlucht is God!
Maar de mens is enkel een zucht, De kinderen der mensen een leugen; In de weegschaal gaan ze allen omhoog, Ze zijn lichter dan lucht. Vertrouw rustig op God, mijn ziel, Want van Hem komt mijn heil; Hij alleen is mijn rots en mijn redding, Mijn toevlucht: nooit zal ik wankelen!
Ook in afpersing stelt geen vertrouwen. Op diefstal geen ijdele hoop; En als de rijkdom vermeerdert, Hecht uw hart er niet aan.
EÃ©n woord heeft God gesproken, En deze twee heb ik gehoord: Bij God is de macht;
bij U de genade, o Heer! En: Gij vergeldt iedereen naar zijn werken!