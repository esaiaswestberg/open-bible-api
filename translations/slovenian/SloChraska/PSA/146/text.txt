Aleluja! Hvali, duša moja, Gospoda!
Hvalil bom Gospoda v življenju svojem, psalme prepeval Bogu svojemu, dokler bodem živ.
Ne zanašajte se na poglavarje, na sina človeškega, pri katerem ni rešitve.
Duh njegov izide, pa se povrne v prah svoj, isti dan minejo vse misli njegove.
Blagor mu, komur je pomočnik Bog mogočni Jakobov, čigar nada je v Gospodu, Bogu njegovem,
ki je ustvaril nebesa in zemljo, morje in karkoli je v njih; ki hrani resnico vekomaj,
ki pridobiva pravico zatiranim, hrane daje lačnim. Gospod oprošča jetnike,
Gospod odpira oči slepim, Gospod vzdiguje potrte, Gospod ljubi pravične,
Gospod brani tujce, siroto in vdovo podpira, pot brezbožnih pa podira.
Vladal bo Gospod vekomaj, Bog tvoj, o Sion, od roda do roda. Aleluja!