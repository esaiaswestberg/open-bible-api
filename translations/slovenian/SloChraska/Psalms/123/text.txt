{Pesem stopinj.} K tebi dvigam oči svoje, o ti, ki stoluješ v nebesih!
Glej, kakor hlapcev oči gledajo na roko gospodarja svojega, kakor dekle oči na roko gospodinje svoje: tako gledajo oči naše v Gospoda, Boga našega, dokler se nas ne usmili.
Usmili se nas, Gospod, usmili se nas, ker dovolj je, siti smo zaničevanja.
Dosti je nasičena duša naša sramočenja lahkoživcev in zaničevanja prevzetnežev.