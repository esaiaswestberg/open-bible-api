{Pesem stopinj.} Oči svoje povzdigam tja h goram: Odkod pride pomoč moja?
Pomoč moja je od Gospoda, ki je naredil nebesa in zemljo.
Saj ne dopusti, da omahne noga tvoja, in varuh tvoj ne zadremlje.
Glej, ne dremlje in ne spi varuh Izraelov!
Gospod je varuh tvoj, Gospod zaslanjalo tvoje ob desni roki tvoji.
Po dnevi te ne zadene solnce, ne mesec po noči.
Gospod te bo varoval vsega zlega, varoval bo dušo tvojo.
Gospod bo varoval tvoj odhod in tvoj prihod, od tega časa do vekomaj.