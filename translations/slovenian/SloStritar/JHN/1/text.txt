V začetku je bila beseda, in beseda je bila pri Bogu, in Bog je bila beseda.
Ta je bila v začetku pri Bogu.
Vse je po njej postalo, in brez nje ni nič postalo, kar je postalo.
V njej je bilo življenje, in življenje je bilo luč ljudém,
In luč v temi sveti, in tema je ni zapopadla.
Bil je človek poslan od Boga, kteremu je bilo ime Janez.
Ta pride na pričevanje, da priča za luč, da bi vsi verovali po njem.
On ni bil luč, nego da priča za luč.
Bila je prava luč, ktera razsvetljuje vsakega, kteri pride na svet.
Na svetu je bil, in svet je po njem postal, in svet ga ni poznal.
V svoje je prišel, in svoji ga niso sprejeli.
A kterikoli so ga sprejeli, dal jim je oblast, da postanejo sinovi Božji, kteri verujejo v ime njegovo;
Kteri se niso od krví, ne od volje telesne, ne od volje možá, nego od Boga rodili.
In beseda je telo postala, in nastanila se je med nami, (in videli smo slavo njeno, slavo kakor edinorojenega od očeta,) polna milosti in resnice.
Janez pričuje za-nj, in vpije, govoreč: Ta je bil, za kogar sem rekel: Ta, ki bo prišel za menoj, postal je pred menoj; kajti bil je poprej, nego jaz.
In od polnosti njegove smo mi vsi prejeli, tudi milost za milost.
Kajti postava se je po Mojzesu dala, milost in resnica je postala po Jesusu Kristusu.
Boga ni nikoli nihče videl; edinorojeni sin, ki je na naročji očetovem, on nam je oznanil.
In to je pričevanje Janezovo, ko so poslali Judje iz Jeruzalema duhovne in Levite, naj ga vprašajo: Kdo si ti?
In priznal je, in ni utajil; in prizna: Jaz nisem Kristus.
In vprašajo ga: Kaj si torej? Elija si ti? Pa reče: Nisem. Prerok si ti? Pa odgovorí: Ne.
Rekó mu torej: Kdo si? da odgovor dámo tem, kteri so nas poslali. Kaj praviš sam za-se?
Reče: Jaz sem "glas vpijočega v puščavi: Poravnajte pot Gospodov;" kakor je povedal Izaija prerok.
Ti pa, kteri so bili poslani, bili so izmed Farizejev.
In vprašajo ga, in rekó mu: Za kaj torej krščuješ, če ti nisi Kristus, ne Elija, ne prerok?
Odgovorí jim Janez, govoreč: Jaz krščujem z vodo; stojí pa med vami, kogar vi ne poznate.
On je, kteri ima za menoj priti; komur jaz nisem vreden odvezati jermena na obutalu njegovem.
To se je zgodilo v Betabari onkraj Jordana, kjer je Janez krščeval.
Drugi dan ugleda Janez Jezusa, da gre k njemu, ter teče: Glej, jagnje Božje, ktero jemlje greh sveta.
Ta je, za kogar sem jaz rekel: Za menoj gre mož, kteri je pred menoj bil; kajti bil je poprej, nego jaz.
In jaz ga nisem poznal: ali da se razodene Izraelu, za to sem jaz prišel krščevat z vodo.
In pričeval je Janez, govoreč: Videl sem Duha, da shaja ko golob z neba, in ostal je na njem.
In jaz ga nisem poznal; ali kteri me je poslal krščevat, z vodo, ta mi je rekel: Na kogar boš videl, da shaja Duh in ostane na njem, ta je, kteri bo krščeval z Duhom svetim.
In jaz sem ga videl, in pričeval sem, da je ta sin Božji.
Drugi dan je zopet Janez stal, in dva od učencev njegovih.
In ko ugleda Jezusa, da gre, reče: Glej, jagnje Božje.
In slišala sta ga oba učenca, ko je govoril, ter odideta za Jezusom.
Obrnivši se pa Jezus, in ugledavši ju, da gresta za njim, reče jima:
Koga iščeta? Ona mu pa rečeta: Rabi, (kar se pravi, če raztolmačiš: Učenik,) kje stanuješ?
Velí jima: Pridita in poglejta. Šla sta, in videla sta, kje stanuje; in ostala sta tisti dan pri njem; bilo je pa okoli desete ure.
Eden od teh dveh, ktera sta bila slišala od Janeza, in sta bila šla za njim, bil je Andrej, brat Simona Petra.
Ta najde najprej brata svojega Simona, in reče mu: Našli smo Mesija (kar se tolmači: Kristus).
In odpelje ga k Jezusu. Pogledavši pa na-nj Jezus, reče: Ti si Simon sin Jonov; ti se boš imenoval Kefa (kar se tolmači: Peter).
Drugi dan je hotel Jezus vniti v Galilejo; in najde Filipa, in reče mu: Pojdi za menoj.
Bil je pa Filip iz Betsajde, iz mesta Andrejevega in Petrovega.
Filip najde Natanaela, in reče mu: Našli smo ga, za kogar je pisal Mojzes v zakonu in preroki, Jezusa sina Jožefovega iz Nazareta.
Pa mu Natanael reče: Iz Nazareta da more kaj dobrega biti? Velí mu Filip: Pridi in poglej.
Jezus vidi Natanaela, da gre k njemu, ter reče za-nj: Glej, prav Izraelec, v kterem ni zvijače.
Reče mu Natanael: Odkod me poznaš? Jezus odgovorí in mu reče: Videl sem te, predno te je Filip poklical, ko si bil pod smokvo.
Natanael odgovorí in mu reče: Rabi, ti si sin Božji, ti si kralj Izraelov.
Jezus odgovorí in mu reče: Ker sem ti rekel: Videl sem te pod smokvo, veruješ. Videl boš več od tega. [vrstica 52:] In reče mu: Resnično resnično vam pravim: Odslej boste videli nebo odprto, in angelje Božje stopati gar in dol na sina človečjega.