V svobodi torej, s ktero nas je Kristus osvobodil, stojte in ne vprezite se zopet v jarem sužnjosti.
Lej, jaz Pavel pravim vam, da vam, če se obrežete, Kristus ne bo nič pomagal,
A pričam zopet vsakemu človeku obrezanemu, da je dolžen celo postavo izpolniti.
Odpravljeni ste od Kristusa, kterikoli se s postavo opravičate, iz milosti ste izpadli.
Kajti mi z duhom iz vere čakamo upa pravice.
Kajti v Kristusu Jezusu nima kaj veljave ne obreza ni neobreza, nego vera po ljubezni delajoča.
Tekli ste dobro, kdo vas je ustavil, da resnici niste pokorni?
To pregovarjanje ni od tega, kteri vas kliče.
Malo kvasa vse testo skisa.
Jaz se upam za vas v Gospodu, da nič drugega ne boste mislili. Kdor vas pa moti, nosil bo obsojenje, bodi si kdorkoli.
Ali, bratje, če jaz obrezo še oznanjam, zakaj me še preganjajo? Tedaj je odpravljeno pohujšanje križa.
O da bi bili odsečeni tudi tisti, kteri vas zavajajo!
Kajti vi ste na svobodo poklicani, bratje, samo naj svoboda ne bo za priložnost mesu, nego iz ljubezni služite eden drugemu.
Kajti vsa postava se izpolnjuje v enej besedi, v temle: "Ljubi bližnjega svojega kakor samega sebe."
A če eden drugega grizete in ujedate, gledite, da eden drugega ne iztrebite.
Pravim pa: po duhu hodite in poželenja mesa ne boste izpolnjevali;
Kajti meso želi proti duhu, a duh proti mesu, to se pa upira eno drugemu, da ne delate, kar hočete.
A če se dajete duhu voditi, niste pod postavo.
Očitna so pa dela mesena, kakor je prešestvo, kurbarstvo, nečistost, hotljivost,
Malikovalstvo, zavdajalstvo, sovraštva, prepiri, zavisti, maščevanja, svaje, razprtja, razkolništva,
Nevoščljivosti, ubojstva, pijanstva, pojedinje in kar je temu podobnega; za kar vam naprej pravim, kakor sem tudi naprej povedal, da tisti, kteri to delajo, kraljestva Božjega ne bodo podedovali.
Sad duhovni je pa ljubezen, radost, mir, potrpljivost, dobrota, dobrotljivost, vera, krotkost, zdržljivost.
Proti takemu ni postave.
Kteri so pa Kristusovi, meso so na križ razpeli sè sljami in željami.
Če živimo po duhu, po duhu tudi hodimo.
Ne iščimo prazne slave, da eden drugega šuntamo, da smo eden drugemu nevoščljivi.