A kakor pomagalci opominjamo vas, da bi ne bili zastonj milosti Božje prejeli;
(Kajti pravi: "Prigoden čas sem te uslišal in na dan zveličanja pomogel sem ti". Lej, sedaj je čas dobro prigoden, lej, sedaj je dan zveličanja.)
Nikomur v ničemer ne dajemo spotike, da se ne pograja služba;
Nego v vsem izkazujemo se kakor Božje služabnike v potrpljenji mnogem, v stiskah, v potrebah, v težavah;
V udarcih, v ječah, v puntih, v trudih, v nespavanji, v postu;
V čistoti, v znanji, v prizanesljivosti, v dobrotljivosti, v duhu svetem, v nehinavskej ljubezni;
V besedi resnice, v moči Božjej, z orožjem pravice na desno in levo;
S slavo in nečastjo, s slabimi in dobrimi glasi, kakor potepuhi in resnični;
Kakor neznani in znani; kakor umirajoči in lej, živimo; kakor kaznjeni in ne umorjeni;
Kakor žalosteči se, a vedno se veseleči; kakor siromaki, a mnoge bogateči; kakor ničesar ne imajoči in vse imajoči.
Naša usta so odprta k vam, Korinčani, srce naše je razširjeno.
Vam ni tesno mesto v nas, ali vam je tesno v srcih vaših.
A da nam isto to povrnete, (kakor otrokom govorim), razširite se tudi vi.
Ne vprezajte se vkup z neverniki; kajti kakošno vdeležbo ima pravica z nepostavnostjo? a kakošno občinstvo svetlost s tmo?
Pa kakošno je vjemanje Kristusa z Belijalom? ali kakošen del ima vernik z nevernikom?
A kakošna je zložnost tempeljna Božjega z maliki? kajti vi ste tempelj Boga živega, kakor je rekel Bog: "Prebival bom v njih in med njimi bom hodil, in bom njih Bog, in oni bodo moje ljudstvo."
Za to: "Izidite iz sredi njih in odločite se, govori Gospod," "in nečistega se ne dotikujte; in jaz vas bom sprejel,
In bom vam oče in vi boste meni sinovi in hčere," pravi Gospod vsemogoči.