Začetek evangelja Jezusa Kristusa, sina Božjega;
Kakor je pisano v prerokih; "Glej, jaz pošiljam angelja svojega pred obličjem tvojim, kteri bo pripravil pot tvojo pred teboj..
"Glas vpijočega v puščavi: Pripravite pot Gospodov; poravnajte steze njegove."
Krščeval je Janez v puščavi in oznanjeval krst pokore za odpuščanje grehov.
In izhajala je k njemu vsa Judejska dežela in Jeruzalemci; in krščeval jih je vse v Jordanu reki, in izpovedovali so grehe svoje.
Bil je pa Janez oblečen v kameljo dlako, in pas usnjat okoli ledja svojega; in jedel je kobilice in med divji.
In oznanjeval je, govoreč: Močneji od mene gre za menoj, kteremu nisem vreden, pripognivši se odvezati jermena na obutalu njegovem.
Jaz sem vas krstil z vodo; ali on vas bo krstil z Duhom svetim.
In zgodí se tiste dni, da pride Jezus iz Nazareta Galilejskega, in krsti ga Janez v Jordanu.
In precej, stopajoč iz vode, ugleda, da se odpirajo nebesa, in Duh ko golob shaja na-nj.
In glas se oglasi z nebes: Ti si sin moj ljubljeni, kteri je po mojej volji.
In precej ga izžene Duh v puščavo.
In bil je tam v puščavi štirideset dní, in izkušal ga je satan, in bil je z zverino; in angelji so mu stregli.
Ko so pa Janeza izročili Herodu, pride Jezus v Galilejo, oznanjujoč evangelj kraljestva Božjega,
In govoreč: Izpolnil se je čas, in približalo se je kraljestvo Božje: spokorite se, in verujte v evangelj.
Hodé pa ob morji Galilejskem, ugleda Simona in Andreja brata njegovega, da mečeta mreže v morje; bila sta namreč ribiča.
In reče jima Jezus: Pojdita za menoj, in naredil bom, da bosta lovca ljudî.
In popustívši precej mreže svoje, odideta za njim.
In prišedši odtod malo dalje, ugleda Jakoba sina Zebedejevega, in Janeza brata njegovega, a ona krpata v ladji mreže.
In precej ju pokliče. In popustivši očeta svojega Zebedeja v ladji z najemniki, odideta za njim.
Ter vnidejo v Kapernaum; in precej v soboto vnide v shajališče, ter je učil.
In strmeli so nad naukom njegovim; kajti učil jih je, kakor kdor ima oblast, a ne kakor pismarji.
In bil je v njih shajališči človek, kteri je imel duha nečistega, in zavpije,
Govoreč: Pojenjaj, kaj imaš z nami, Jezus Nazarečan? Prišel si, da nas pogubiš? Poznam te, kdo si – svetnik Božji.
In zapretí mu Jezus, govoreč: Umolkni, in izidi iz njega,
In duh nečisti ga strese, in zakričí z močnim glasom,; in izide iž njega.
In vsi se prestrašijo, tako, da so vpraševali eden drugega, govoreč: Kaj je to? kakošen je ta novi nauk, da z oblastjo tudi duhovom nečistim ukazuje, in pokorni so mu?
In precej izide glas o njem po vsej pokrajini Galilejskej.
In izšedši precej iz shajališča, pridejo v hišo Simona in Andreja, z Jakobom in Janezom.
Tašča pa Simonova ležala je mrzlična; in precej mu povedó za njo.
In pristopivši, vzdigne jo, prijemši jo za roko; in precej jo je pustila mrzlica, ter jim je stregla
Zvečer pa, ko je solnce zatonilo, prinašali so k njemu vse bolnike in obsedence.
In vse mesto se je bilo zbralo k vratom.
In uzdravil je mnogo bolnikov od različnih bolezni; in hudičev je mnogo izgnal, in ni dal govoriti hudičem, ker so ga poznali.
In zjutraj zeló zgodaj vstane in izide, ter odide na samoten kraj, in tam je molil.
In za njim potekó Simon in kteri so bili ž njim.
In ko ga najdejo, rekó mu; Vsi te iščejo.
Pa jim reče: Pojdimo v bližnje trge, da bom tudi tam učil; kajti za to sem prišel.
In učil je po njih shajališčih, po vsej Galileji, in hudiče je izganjal.
Pa pride k njemu gobavec, proseč ga in klečeč pred njim, in govoreč mu: Če hočeš, moreš me očistiti.
In Jezusu se zasmili, in stegnivši roko, dotakne se ga in mu reče: Hočem, očisti se!
In ko je to rekel, precej je odšla od njega goba, in bil je očiščen.
In zapretivši mu, izžene ga precej,
In velí mu: Glej, da nikomur nič ne povéš; nego pojdi, pokaži se duhovnu, in prinesi za očiščenje svoje, kar je ukazal Mojzes, njim za pričo.
On pa, ko je izšel, jel je mnogo oznanjevati in reč razglaševati, tako, da ni mogel Jezus nič več očitno v mesto vniti; nego zunej po samotnih krajih je bil, in prihajali so k njemu od vseh stranî.