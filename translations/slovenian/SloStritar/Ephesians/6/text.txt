Otroci, bodite poslušni roditeljem svojim v Gospodu, ker to je pravično.
"Spoštuj očeta svojega in mater," ta je zapoved prva z obljubo:
"Da se ti bode dobro godilo in bodeš dolgo živel na zemlji."
In očetje, ne dražite svojih otrók, nego vzrejajte jih v nauku in strahu Gospodovem.
Hlapci, bodite poslušni gospodom po mesu, sè strahom in trepetom, v preprostoti srca svojega, kakor Kristusu;
Ne po okoslužnosti kakor ljudém ugajajoč, nego kakor hlapci Kristusovi, delajoč voljo Božjo iz duše,
Z dobrovoljnostjo, služeč Gospodu, in ne ljudém,
Vedoč, da kar kdo storí dobrega, to bode dobil od Gospoda, bodi si hlapec, ali svobodnjak.
In gospodje, delajte isto z njimi, odjenjajoč s pretenjem, vedóč, da tudi vaš gospod je v nebesih, in da licegledja ni pri njem.
V ostalem, bratje moji, ojačite se v Gospodu, in v kreposti moči njegove.
Odenite se z orožjem Božjim, da bodete mogli stati zoper zvijače hudičeve.
Ker boj nam ni zoper kri in meso, nego zoper poglavarstva, zoper oblasti, zoper svétovne mogočnike temé tega svetá, zoper duhove hudobe v nebesih.
Za to primite orožje Božje, da bodete mogli ustavljati se o hudem dnevi in stati vse premagavši.
Stojte torej, bedro svoje opasavši si z resnico, in oblečeni s pravice oklepom,
In noge obute s pripravljenostjo evangelja mirú;
Razen tega zgrabivši ščit vere, s katerim bodete mogli ugasiti vse goreče strele hudobnega.
In vzemite šlem blaginje, in meč Duhá, kateri je beseda Božja;
In sè sleherno molitvijo in prošnjo molite vsak čas v Duhu, in prav za to čujte v vsej stanovitnosti in prošnji za vse svete,
In zame, da se mi dá beseda v odpiranji ust mojih, da s prostodušnostjo oznanjam skrivnost evangelja,
Za katero sem poslanec v sponah, da v njem prostodušno govorim, kakor mi je besedovati.
Da pa veste tudi vi, kar mene zadeva, kako se mi zdi, naznanil vam bode vse Tihik, brat ljubljeni in zvesti služabnik v Gospodu,
Katerega sem poslal k vam prav za to, da veste, kako je z nami, in da potolaži srca vaša.
Mir bratom in ljubezen z vero od Boga očeta in Gospoda Jezusa Kristusa.
Milost z vsemi, ki ljubijo Gospoda našega Jezusa Kristusa v nepopačenosti. Amen.  Efežanom pisal z Rima po Tihiku.