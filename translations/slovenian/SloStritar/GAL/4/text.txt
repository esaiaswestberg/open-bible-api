Pravim pa: Dokler je dedič nepolnoleten, nič se ne loči od sužnja, če je tudi gospodar vsega.
Nego je pod oskrbniki in opravniki noter do dne postavljenega po očetu.
Tako smo bili tudi mi, kedar smo bili nepolnoletni, pod počeli sveta zasužnjeni,
A kedar se je čas dopolnil, izposlal je Bog sina svojega rojenega iz žene, podloženega pod postavo,
Da tiste, kteri so bili pod postavo, izkupi, da posinstvo prejmemo.
Ker ste pa sinovi, izposlal je Bog duha sina svojega v srca vaša, kteri vpije: abá, oče!
Tako nič več nisi suženj, nego sin; če si pa sin, tudi si dedič Božji po Kristusu.
Ali tedaj ste, se ve da ne poznavajoč Boga, služili tistim, kteri po naravi niso bogovi,
A sedaj spoznavši Boga, a bolje spoznani od Boga, kako se obračate zopet k slabim in ubogim počelom, kterim zopet iznovič služiti hočete?
Dneve obhajate in mesece in čase in leta.
Bojim se za vas, da bi se ne bil kako zastonj trudil med vami.
Bodite kakor sem jaz, ker sem tudi jaz, kakor vi, bratje, prosim vas; nobene krvice mi niste storili.
A veste, da sem vam v slabosti mesa najprej evangelj oznanil.
In izkušnjave moje na mesu mojem niste zaničili ne popljuvali, nego kakor angelja Božjega ste me sprejeli, kakor Kristusa Jezusa.
Kakošno torej je bilo blaženstvo vaše? kajti pričam vam, da bi bili, ko bi mogoče bilo, oči svoje izkopali in dali meni.
Tako sem vaš sovražnik postal govoreč vam resnico?
Ne vnemajo se dobro za vas, nego hočejo vas izkleniti, da bi se vi za nje vnemali.
Dobro pa je vnemati se v dobrem vsegdar in ne samo, kedar sem jaz pri vas.
Otroci moji, ktere zopet z bolečinami porajam, dokler se ne vpodobi Kristus v vas;
Hotel bi sedaj pri vas biti in premeniti glas svoj, ker se ne izvedam v vas.
Recite mi, kteri pod postavo hočete biti, jeli postave ne poslušate?
Kajti pisano je, da je Abraham dva sina imel, enega z deklo in enega s svobodkinjo;
Ali kteri je bil od dekle, narodil se je po mesu, a kteri od svobodkinje, po obljubi.
To je v prispodobi govorjeno, kajti to sta dve zavezi: ena z gore Sinajske, ktera poraja za sužnjost, in ta je Agar.
Ker Agar pomenja Sinaj goro v Arabiji in stoji v enej vrsti s sedanjim Jeruzalemom in služi z otroki svojimi,
A gornji Jeruzalem je svobodkinja, ktera je mati vseh nas.
Kajti pisano je: "Razveseli se, nerodovitnica, ktera ne porajaš. Izpregovori in zavpij, ktera z bolečinami ne porajaš, ker je mnogo več otrok té, ktera je osamljena, nego ktera ima moža.
Mi pa smo, bratje, po Izaku otroci obljube.
Ali kakor je ta krat tisti, kteri se je po mesu narodil, preganjal tega, kteri je bil po duhu, tako tudi sedaj.
Ali kaj pravi pismo? "Izvrzi deklo in nje sina; kajti ne bo dedoval sin deklin s sinom svobodkinjinim."
Tedaj, bratje, nismo otroci deklini, nego svobodkinjini.