Resnična beseda: Če kdo išče predstojništva, želi lepega dela.
Predstojnik torej treba da je brez napake, ene žene mož, trezen, zméren, spodoben, gostoljuben, dober učitelj;
Ne pijanec, ne pretepalec, ne grdega zaslužka; nego odjenljiv, ne prepirčen, ne denarja lakomen;
Svoji hiši dober gospodar, otroke strahujoč z vso spodobnostjo;
(Če pa kdo svoji hiši gospodariti ne zná, kako bode skrbel za občino Božjo?)
Ne novinec, da napihnen ne pade v sodbo hudičevo.
Treba pa tudi, da ima dobro pričanje od vnanjih, da ne pade v očitanje in past hudičevo.
Pomočniki isto tako spodobni, ne dvojezični, ne mnogemu vinu vdani, ne grdega zaslužka;
Imajoč vere skrivnost v čisti vesti.
A tudi ti naj se najprej presodijo, potem naj bodejo pomočniki, ko so neoponosni.
Ženske isto tako spodobne, ne obrekljive; trezne, zveste v vsem.
Pomočniki naj bodejo ene žene možjé, otrokom dobri gospodarji in svojim hišam.
Kateri so bili namreč dobri pomočniki, pridobé si lepo stópinjo, in veliko zaupanje v veri, ki je v Kristusu Jezusu.
To ti pišem, upajoč, da pridem prej k tebi;
Če se pa mudim, da veš, kako se je treba vesti v hiši Gospodovi, ki je občina Boga živega, stolp in podzidje resnice.
In po vseh mnenji velika je pobožnosti skrivnost; Bog se je razodel v mesu, opravičil v Duhu, prikazal se angelom, oznanjal poganom, verovan bil na svetu, kvišku vzet v slavi.