Če ste bili torej vred zbujeni s Kristusom, iščite, kar je gori, kjer sedí Kristus na desnici Božji.
V mislih imejte, kar je gori, ne kar je na zemlji;
Kajti umrli ste, in življenje vaše je skrito s Kristusom v Bogu;
Kader se prikaže Kristus, življenje naše, tedaj se prikažete tudi vi v slavi z njim.
Morite torej ude svoje zemeljske, kurbarijo, nečistost, strast, hudo poželenje in lakomnost, katera je malikovanje;
Po čemer prihaja jeza Božja nad nepokorščine sinove,
Med katerimi ste tudi vi živeli nekdaj, ko ste bivali med njimi;
Sedaj pa odložite tudi vi vse, jezo, srd, hudobnost, obrekovanje, nesramno besedovanje iz svojih ust.
Ne lagajte med seboj, slecite starega človeka z dejanji njegovimi,
In oblecite novega, ponovljenega v spoznanje po podobi njega, ki ga je vstvaril;
Kjer ni Grka in Juda, obreze in neobreze, tujca, Scita, hlapca, svobodnjaka; nego vse in v vseh Kristus.
Oblecite torej, ker ste izvoljeni in ljubljeni sveti Božji, milosrčnost, blagovoljnost, ponižnost, krotkost, potrpežljivost;
Da se prenašate med seboj, in si odpuščate, če ima kdo tožbo do koga, kakor je tudi Kristus odpustil vam, tako tudi vi;
Poleg vsega tega pa ljubezen, katera je popolnosti vez.
In mir Božji naj vlada v srcih vaših, v katerega ste bili tudi poklicani v enem telesu; in hvaležni bodite!
Beseda Kristusova prebivaj v vas obilo, v vsej modrosti; učite in opominjajte se med seboj s psalmi in hvalospevi in pesmami duhovnimi, v milosti pójte v srci svojem Gospodu.
In vse, kar počenjate v besedi in dejanji, vse v imenu Gospoda Jezusa, zahvaljujoč se Bogu in očetu po njem.
Žene, bodite pokorne svojim možem, kakor se spobodi v Gospodu.
Možje, ljubite žene svoje in ne hudujte se nad njimi.
Otroci, bodite poslušni roditeljem v vsem, kajti to je po volji Gospodu.
Očetje, ne dražite otrók svojih, da ne bodo malosrčni.
Hlapci, bodite poslušni v vsem gospodom po mesu, ne po okoslužnosti kakor ljudem ugajajoč, nego v preprostosti srca, boječ se Boga.
In vse kar storite, delajte iz duše, kakor Gospodu, in ne ljudém;
Vedóč, da od Kristusa dobóte zato povračilo dedščine; kajti Gospodu Kristusu hlapčujete;
Krivični pa bode prejel, kar je krivičnega storil; in ni ga licegledja.