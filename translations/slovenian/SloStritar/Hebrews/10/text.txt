Kajti ker ima postava senco prihodnjih dobrot, ne prave podobe stvarî, ne more z vsako leto istimi žrtvami, katere vedno darujejo, nikdar popolniti prihajajočih.
Kajti konec bi bilo njih darovanja, ker bi službo opravljajoči, enkrat očiščeni, več ne imeli zavesti grehov;
Nego v njih je spomin grehov vsako leto;
Nemogoče je namreč, da bi kri bikov in kozlov odvzemala grehe.
Zato prihajajoč na svet govori: "Žrtve in darú nisi hotel, telo pa si mi pripravil;
Žgalne daritve in za grehe niso ti bile po volji.
Tedaj sem rekel: Glej, prišel sem (na čelu knjige je pisano zame), da storim, Bog, voljo tvojo.
Zgoraj govoreč: Žrtve in darú in žgalnih daritev in za grehe nisi hotel, in niso ti bile po volji", katere se darujejo po postavi,
Tedaj je rekel: Glej, prišel sem, da storim, o Bog, voljo tvojo." Prvo odpravlja, da postavi drugo,
V kateri volji smo osvečeni po daritvi telesa Jezusa Kristusa enkrat za vselej.
In vsak duhovnik stoji vsak dan službujóč in iste žrtve večkrat darujoč, katere nikdar ne morejo odvzeti grehov;
On pa, darovavši eno žrtev za grehe, sédel je za večno na desnico Božjo,
In čaka za naprej, da se položé sovražniki njegovi za podnožje nog njegovih.
Kajti z eno daritvijo je za vedno popolnil nje, ki se posvečujejo.
Priča nam pa tudi Duh sveti; ko je namreč prej rekel:
"To je zaveza, katero bodem sklenil z njimi po tistih dnevih," govori Gospod: "Postave svoje dam v njih srca, in v njih misli jih zapišem;"
"In njih grehov in pregreškov ne bodem se več spominjal."
Kjer je pa odpuščenje teh, ni več daritve za grehe.
Ker imamo torej, bratje, trdno zaupanje na vhod v svetišče v krvi Jezusovi,
Katerega nam je ponovil kakor novo in živo pot skozi zagrinjalo, to je: meso svoje,
In duhovnega velikega čez hišo Božjo:
Pristopimo z resničnim srcem v popolnosti vere, v srcih pokropljeni in očiščeni od slabe vesti;
In na telesu omiti s čisto vodo, hranimo stanovitno spoznanje upanja, (zvest namreč je on, ki je obljubil),
In opazujmo se med seboj v izpodbujo ljubezni in dobrih del,
Ne zapuščajoč zbora svojega, kakor je enim navada, nego opominjajoč; in tolikanj bolj, ker vidite, da se bliža dan.
Ako namreč prostovoljno grešimo, potem ko smo prejeli spoznanje resnice, ni več čakati žrtve za grehe;
Ampak neko strašno pričakovanje sodbe in gorečnost ognja, kateri bode razjedal nasprotujoče.
Kdor je prelomil postavo Mojzesovo, umre brez usmiljenja na dve ali tri priče:
Koliko hujšo, menite, kazen bode zaslužil, kdor je sina Božjega teptal in kri zaveze, v kateri je posvečen bil, za nesveto imel in grešil zoper Duha milosti?
Poznamo namreč njega, ki je rekel: "Meni maščevanje, jaz bodem povračeval, govori Gospod;" in zopet: "Gospod bode sodil ljudstvo svoje."
Strašno je pasti v roke Boga živega!
Spomnite se pa prejšnjih dnî, v katerih ste razsvetljeni mnogi boj trpljenj prebili;
Nekaj v sramoti in stiski na ogled postavljeni, nekaj ker ste tako živečim tovariši postali;
Kajti tudi sè sponami mojimi ste usmiljenje imeli in rop blaga svojega z veseljem trpeli, spoznajoč, da imate v sebi boljše blago v nebesih in stanovitno.
Ne metajte torej od sebe trdnega zaupanja svojega, katero ima plačilo veliko.
Kajti stanovitnosti vam je potreba, da storivši voljo Božjo zadobite obljubo.
"Kajti nekaj malege še, in pride on, ki ima priti, in ne bode se mudil."
"Pravični pa iz vere bode živel", in: "Ako odjenja, duši moji ne bode po volji."
Mi pa nismo izmed njih, ki se umikajo v pogubo, nego ki verujejo v zadobljenje življenja.