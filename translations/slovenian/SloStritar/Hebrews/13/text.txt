Bratoljubje ostani.
Gostoljubnosti ne zabite! Z njo so namreč nevedoma nekateri sprejeli angele.
Spominjajte se jetnikov, kakor sojetniki; mučenih, kakor ste sami tudi v telesu.
Čestit bodi zakon pri vseh, in postelja neoskrunjena; kurbirje pa in prešestnike bode sodil Bog.
Srce nelakomno; zadovoljni s tem, kar je; kajti sam je rekel: "Ne odtegnem se ti in ne zapustim te."
Tako da zaupno govorimo: "Gospod mi je pomočnik, in ne bodem se bal, kaj mi bode storil človek."
Spominjajte se vodnikov svojih, kateri so vam oznanjali besedo Božjo; ozirajoč se v izhod njih življenja posnemajte vero.
Jezus Kristus je včeraj in danes isti in na veke.
Naukom mnogoterim in tujim ne dajte se motiti; kajti dobro je, da se srce pokrepča z milostjo, ne z jedmi, od katerih niso imeli prida, kateri so se z njimi pečali.
Imamo oltar, s katerega jesti ne smejo, kateri služijo šatoru;
Kajti katerih živali kri nosi višji duhovnik za grehe v svetišče, tistih trupla se sežigajo zunaj šatorišča;
Zato je tudi Jezus, da bi z lastno krvjo osvetil ljudstvo, trpel zunaj vrât.
Zatorej izidimo k njemu zunaj Šatorišča, noseč sramoto njegovo!
Nimamo namreč mesta tu stalnega, nego iščemo prihodnjega.
Po njem torej prinašajmo vedno hvalno daritev Bogu, to je "sad ustnic" pričajočih imenu njegovemu.
Dobrodelnosti pa in podeljevanja ne zabite; take namreč daritve so Bogu po volji.
Slušajte vodnike svoje in hodite za njimi, oni namreč čujejo za duše vaše, ker bodo odgovor dajali, da to veseli storé in ne zdihujoč; kajti nekoristno vam je to.
Molite za nas; kajti prepričani smo, da imamo dobro vest, ker hočemo lepo živeti v vsem.
Tolikanj bolj pa vas prosim delati to, da vam bodem hitreje vrnen.
Bog pa mirú, on, ki je od mrtvih nazaj pripeljal ovác pastirja vélikega v krvi večne zaveze,
Gospoda našega Jezusa, pripravi vas v slehernem dobrem delu, da delate voljo njegovo, in delaj v vas, kar je njemu po volji, po Jezusu Kristusu, kateremu slava na vekov veke! Amen.
Prosim pa vas, bratje, poslušajte besedo tolažbe; kajti v kratkem sem vam pisal.
Vedite, da je Timotej brat oproščen, s katerim, ako skoraj pride, vas bodem videl.
Pozdravite vse vodnike svoje in vse svete. Pozdravljajo vas oni iz Italije.
Milost z vami vsemi! Amen.  Hebrejcem pisano iz Italije po Timoteji.