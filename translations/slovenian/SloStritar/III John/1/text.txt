Starejšimi Gaju ljubljenemu, katerega jaz ljubim v resnici.
Ljubljeni, v vsem želim, da se ti naj dobro godi in bodeš zdrav, kakor se dobro godi duši tvoji.
Kajti veselil sem se močno, ko so prišli bratje in so pričali za resnico tvojo, kakor ti živiš v resnici.
Večjega veselja nimam od tega, da čujem, da otroci moji živé v resnici.
Ljubljeni, zvesto ravnaš v tem, kar delaš za brate in za tujce,
Kateri so pričali za ljubezen tvojo pred občino; in dobro bodeš storil, če jih spremljaš kakor je vredno Boga.
Kajti zaradi imena njegovega zo izšli, ničesa ne jemajoč od poganov;
Mi torej smo dolžni sprejemati take, da postanemo sodelalci resnici.
Pisal sem občini; ali Dijotrefej, ki hoče prvakovati med njimi, nas ne sprejme.
Zato, če pridem, opomnim ga del njegovih, ki jih dela, s hudobnimi besedami blebetajoč zoper nas; in ne zadovoljen s tem, ne samo sam ne sprejema bratov, temuč tudi njim, ki hočejo, brani in jih iz občine meče.
Ljubljeni, ne posnemaj slabega, nego dobro. Kdor dobro dela, je iz Boga; kdor pa slabo dela, ni videl Boga.
Demetriju so pričali vsi in sama resnica; in tudi mi pričamo, in veste, da je pričanje naše resnično.
Mnogo sem imel pisati, ali nočem ti pisati s črnilom in peresom;
Upam pa videti te skoraj, in govorila bodeva iz ust do ust.
Mir ti! Pozdravljajo te prijatelji. Pozdravi prijatelje po imenu.