In po tem je Jezus hodil po Galileji; kajti po Judeji ni hotel hoditi, ker so Judje gledali, da bi ga umorili.
Bil je pa blizu praznik Judovski, postavljanje šatorov.
Za to mu rekó bratje njegovi: Odidi odtod, in pojdi v Jeruzalem, da bodo videli tudi učenci tvoji deja tvoja, ktera delaš.
Kajti kdor hoče imeniten biti, ne dela nobeden nič na skrivnem. Če takošne reči delaš, pokaži se svetu.
Kajti tudi bratje njegovi niso verovali va-nj.
Pa jim Jezus reče: Moj čas še ni prišel; vaš čas je pa vsegdar gotov.
Vas ne more svet sovražiti: mene pa sovraži, ker jaz pričam za-nj, da so dela njegova hudobna.
Vi pojdite na ta praznik; jaz še ne pojdem na ta praznik, ker se čas moj še ni izpolnil.
In ko jim je to povedal, ostal je v Galileji.
Ko so pa bratje njegovi odšli, tedaj odide tudi on na praznik, ne očitno, nego kakor skrivaj.
Judje so ga torej na praznik iskali, in govorili so: Kje je on?
In bil je za-nj velik prepir med ljudstvom. Kajti nekteri so pravili: Dober je; drugi so pa govorili: Ne! nego ljudstvo slepari.
Vendar pa ni nihče očitno za-nj govoril, za voljo strahú Judovskega.
Ali uže o polovici praznika izide Jezus v tempelj, ter je učil.
In čudili so se Judje, govoreč: Kako ta pismo ume, ko se ni učil?
Odgovorí jim Jezus in reče: Moj nauk ni moj, nego tega, kteri me je poslal.
Če kdo hoče njegovo voljo izpolnjevati, razpoznal bo, je li ta nauk od Boga, ali jaz sam od sebe govorim.
Kdor govorí sam od sebe, išče lastne slave; kdor pa išče slave tega, kdor ga je poslal, ta je resničen, in nepravičnosti ni v njem.
Vam li ni Mojzes dal postave, in nihče od vas ne izpolnjuje postave? Za kaj me gledate umoriti?
Ljudstvo odgovorí in reče: Hudiča imaš; kdo te gleda umoriti?
Jezus odgovorí in jim reče: Eno delo sem storil, in vsi se čudite.
In vendar vam je Mojzes dal obrezo, (ne da bi od Mojzesa bilo, nego od očakov), in v soboto obrezujete človeka,
Če sprejme človek obrezo v soboto, da se postava Mojzesova ne prelomi: nad menoj pa se hudujete, da sem vsega človeka uzdravil v soboto?
Ne sodíte po licu, nego pravično sodbo sodite.
Tedaj so nekteri od Jeruzalemcev govorili: Ali ni ta tisti, kterega gledajo umoriti?
In glej, očitno govorí, in nič mu ne rekó. Ali so mar starešine spoznali, da je ta res Kristus?
To da za tega vémo, odkod je; Kristus pa, kedar pride, ne bo nihče vedel, odkod je.
Pa zavpije Jezus, učeč v tempeljnu, in reče: In mene poznate, in véste, odkod sem; in sam od sebe nisem prišel: je pa resničen, kteri me je poslal, kogar vi ne poznate.
A jaz ga poznam, ker sem od njega, in on me je poslal.
In gledali so, da bi ga zgrabili, ali nihče ni položil na-nj roke, ker čas njegov še ni bil prišel.
Veliko izmed ljudstva pa jih je verovalo va-nj, in govorili so: Kristus, kedar pride, bode li več čudežev storil, nego jih je ta storil?
Farizeji zaslišijo, da se ljudstvo to za-nj pogovarja; in poslali so Farizeji in véliki duhovni hlapce, naj ga vjemó.
Reče jim torej Jezus: Še malo časa sem z vami, pa pojdem k temu, kteri me je poslal.
Iskali me boste, in ne boste me našli: in kjer sem jaz, tje vi ne morete priti.
Pa rekó Judje med seboj: Kam pojde ta, da ga mi ne bomo našli? Ali pojde med razkropljene Grke, in bo učil Grke?
Kakošna je ta beseda, ktero je rekel: Iskali me boste, in ne boste me našli; in kjer sem jaz, tje vi ne morete priti?
A zadnji véliki dan praznika, stal Je Jezus, in vpil je, govoreč: Če je kdo žejen, pride naj k meni in pije.
Kdor veruje v mé, kakor pravi pismo, tekle bodo iz telesa njegovega reke žive vode.
(To je pa rekel za Duha, ki so ga imeli prejeti tí, kteri so verovali va-nj; kajti svetega Duha še ni bilo, ker Jezus še ni bil oslavljen.)
In veliko izmed ljudstva, ko so slišali besedo, govorilo jih je: Ta je zares prerok.
Drugi so pravili: Ta je Kristus. Drugi so pa govorili: Ali bo Jezus prišel iz Galileje?
Ali ne pravi pismo, da bo Kristus prišel iz semena Davidovega, in iz Betlehema, trga kjer je David bil?
In med ljudstvom nastane razpor za voljo njega.
A nekteri od njih so ga hoteli zgrabiti; pa nihče ni položil na-nj rók.
In hlapci pridejo k vélikim duhovnom in Farizejem; in ti jim rekó: Za kaj ga niste pripeljali?
Hlapci odgovoré: Nikoli noben človek ni tako govoril, kakor ta človek.
Pa jim Farizeji odgovoré: Ali ste tudi vi zapeljani?
Je li kdo izmed starešin veroval va-nj, ali izmed Farizejev?
Nego to ljudstvo, ktero zakona ne zná: prekleti so!
Reče jim Nikodem, kteri je bil po noči prišel k njemu, in je bil eden od njih:
Ali postava naša sodi človeka, če se poprej ne sliši od njega, in zvé, kaj je storil?
Odgovoré in rekó mu: Nisi li tudi ti iz Galileje? Preglej in védi, da prerok iz Galileje ni vstal.
Ter odidejo vsak na svoj dom.