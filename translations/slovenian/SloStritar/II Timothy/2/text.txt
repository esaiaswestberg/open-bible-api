Ti torej, dete moje, ojači se v milosti, ki je v Kristusu Jezusu;
In kar si slišal od mene pred mnogimi pričami, tisto izročí vernim ljudém, kateri bodo zmožni tudi druge učiti.
Ti torej trpi, kakor dober vojak Jezusa Kristusa.
Nobeden vojskovalec se ne zapleta v opravila življenja, da je po volji vojskovodji.
Ako se pa kdo tudi bojuje, ne venča se, ako se ne bojuje postavno.
Ratár, ki se trudi, treba da najprej dobi od pridelkov.
Umej, kar pravim; Gospod ti namreč daj razum v vsem.
Spominjaj se, da je Jezus Kristus zbudil se od mrtvih, iz semena Davidovega, po evangelji mojem,
V katerem trpim do spón, kakor hudodelnik; ali beseda Božja ni vezana.
Zato vse pretrpim zaradi izvoljenih, da tudi oni zveličanje zadobé v Kristusu Jezusu z večno slavo.
Resnična je beseda, če smo namreč vred umrli, bodemo tudi vred živeli;
Če pretrpimo, bodemo tudi vred kraljevali; če ga zatajimo, bode tudi on nas zatajil;
Če smo nezvesti, on ostane zvest; zatajiti se ne more.
Tako opominjaj, roteč pred Gospodom, ne boriti se z besedami za nič prida, v pogubo poslušajočim.
Prizadevaj si izkušenega se storiti Bogu, delalca, ki ga ne bodi sram, ki prav ravná z besedo resnice.
Posvetnega pa govoričenja ogiblji se; kajti vedno bolj bodo napredovali v brezbožnosti,
In beseda njih bode razjedala kakor rak,
Izmed katerih je Himenej in Filet, katera sta izgrešila resnico, rekóč, da je že bilo vstajenje, in nekim vero motijo.
Trdna tla pa Božja stojé, imajoč ta pečat: "Gospod pozna svoje," in "Odstopi naj od krivice vsak, kdor imenuje ime Kristusovo."
V veliki hiši pa niso samo zlate in srebrne posode, nego tudi lesene in lončene in ene v čast, ene v nečast.
Ako se torej kdo oznaži téh, bode posoda v čast, posvečena in koristna Gospodu, pripravljena za sleherno dobro delo.
Mladostnih pa poželénj ogiblji se, nego hodi za pravico, vero, ljubeznijo, mirom z njimi, kateri Gospoda kličejo iz čistega srca.
Abotnih pa in neslanih prepirov iznebi se, vedóč, da rodévajo boje;
Hlapec pa Gospodov naj se ne bojuje, nego kroták bodi proti vsem, dober učitelj, potrpežljiv,
V krotkosti naj zavrača nasprotnike, ali jim morebiti Bog ne dá kdaj kesanja v spoznanje resnice,
In se iztreznijo iz pasti hudičeve, ko jih je vjel v voljo svojo.