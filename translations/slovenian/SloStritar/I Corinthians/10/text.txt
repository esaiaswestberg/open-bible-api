Ne čem pa, bratje, da bi ne vedeli, da so naši očetje vsi pod oblakom bili in so vsi skozi morje prešli,
In so se vsi v Mojzesa krstili v oblaku in v morji,
In so vsi ravno tisto duhovno jed jedli,
In so vsi ravno tisto duhovno pijačo pili; kajti pili so iz duhovne spremljajoče skale, a ta skala je bila Kristus.
Ali veči del njih ni bil po godu Bogu, kajti so bili pobiti v puščavi.
To pa so izgledi za nas postali, da bi ne želeli hudega, kakor so tudi oni poželeli.
Tudi ne bodite malikovalci, kakor nekteri njih, kakor je pisano: "Sedlo je ljudstvo jest in pit in vstalo igrat."
Tudi ne kurbajmo se, kakor so se nekteri izmed njih kurbali in padlo jih je v enem dnevi tri in dvajset tisoč.
Tudi ne izkušajmo Kristusa, kakor so tudi nekteri izmed njih izkušali in so poginili od kač.
Tudi ne mrmrajte, kakor so nekteri izmed njih mrmrali in so poginili od pogubnika.
To se je pa vse godilo njim za izglede, a napisalo se je za svarilo nam, na ktere so prišli konci vekov.
Tako kdor misli, da stoji, naj gleda, da ne pade.
Ni vas nobeno izkušanjé prijelo, razen človeško: veren je Bog, kteri vam ne bo dal izkušanim biti nad vašo moč nego bo storil z izkušanjem tudi izhod, da boste mogli prenesti.
Za to, ljubljeni moji, bežite od malikovalstva.
Kakor pametnim govorim; razsodite vi, kar pravim.
Kelih blagoslova, kterega blagoslavljamo, ni li podeljevanje krvi Kristusove! Kruh, kterega lomimo, ni li podeljevanje telesa Kristusovega?
Kajti smo en kruh, eno telo mnogi, ker vsi imamo del od tega enega kruha.
Glejte Izraela po mesu: niso li, kteri žrtve jedó, deležniki oltarja?
Kaj torej pravim? da je malik kaj? ali da je mališka žrtva kaj?
Nego kar žrtvujejo pogani, da žrtvujejo vragom in ne Bogu. Ne čem pa, da boste vi deležniki vragov.
Ne morete keliha Gospodovega piti in keliha vražjega, ne morete imeti dela od mize Gospodove in mize vražje.
Dražimo li naj Gospoda? jeli smo močnejši od njega?
Vse mi je dopuščeno, ali ni vse koristno; vse mi je dopuščeno, ali vse ne zbuja na pobožnost.
Nikdor naj svojega ne išče, nego vsak to, kar je drugega.
Vse, kar se prodaja v mesnici, jejte nič ne popraševaje voljo vesti.
Kajti Gospodova je zemlja in kar jo napolnjuje.
Če vas pa kliče kdo nevernikov in hočete iti, jejte vse, kar se pred vas stavi, nič ne popraševaje za voljo vesti.
Če vam pa kdo poreče: "To je mališka žrtva", ne jejte za voljo tistega, kteri je to obznanil in za voljo vesti; kajti Gospodova je zemlja in kar jo napolnjuje.
Ali ne pravim za tvojo vest, nego za onega drugega; ker čemu bi mojo svobodo sodila tuja vest?
Če imam jaz del hvale, za kaj bi se preklinjal za to, za kar se zahvaljujem?
Če torej jeste ali pijete ali kaj delate, vse delajte Bogu na slavo.
Bodi brez spotike Judom in Grkom in cerkvi Božjej.
Kakor tudi jaz vsem o vsakem po godu delam ne iščoč, kar je koristno samemu, nego to, kar mnogim, da se zveličajo.