In precej zjutraj se posvetujejo véliki duhovni s starešinami in pismarji, in ves zbor, zvezavši Jezusa, odpeljejo in izročé Pilatu.
In vpraša ga Pilat: Ti si kralj Judovski? On pa odgovorí in mu reče: Ti praviš.
In tožili so ga véliki duhovni veliko.
Pilat ga pa zopet vpraša, govoreč: Ne odgovarjaš li ničesar? Glej, kaj zoper té pričajo.
Ali Jesus mu ni nič več odgovoril, tako, da se je Pilat čudil.
O prazniku jim je pa izpuščal po enega jetnika, kterega so zahtevali.
Bil je pa, kteremu je bilo ime Baraba, s tovariši v ječi, kteri so bili o puntu ubojstvo storili.
In zakričavši ljudsto, začne zahtevati, naj storí, kakor jim je vselej storil.
Pilat jim pa odgovorí in reče: Hočete li, da vam izpustim kralja Judovskega?
Vedel je namreč, da so ga bili iz nevošljivosti izročili véliki duhovni.
Véliki duhovni pa podpihajo ljudstvo, naj jim rajši Baraba izpustí.
Pilat pa zopet odgovorí in jim reče: Kaj torej hočete, da naj storim s tem, ki ga imenujete kralja Judovskega?
Oni pa zopet zakričé: Križaj ga!
Pilat jim pa reče: Kaj pa je hudega storil? Oni pa še bolj zavpijejo: Križaj ga!
Pilat pa, hoteč ljudstvu ustreči, izpustí jim Baraba; in Jezusa biča in izročí, naj ga križajo.
A vojaki ga odpeljejo noter na dvor, to je: v sodnišnico, in skličejo ves trop.
In oblečejo mu škrlaten plašč, in spletó krono iz trnja in jo denejo na-nj.
In začnó ga pozdravljati: Zdrav, kralj Judovski!
In bili so ga po glavi s trstom, in pljuvali so na-nj, in pripogibali so kolena in priklanjali mu se.
In ko mu se nasmejajo, slečejo mu škrlatni plašč, in oblečejo mu lastno njegovo oblačilo; ter ga odpeljejo, da ga križajo.
In prisilijo nekega mimo gredočega Simona Cirenejca, kteri je šel s polja, očeta Aleksandrovega in Rufovega, naj mu ponese križ.
In pripeljejo ga na mesto Golgata, kar se tolmači: Mesto mrtvaške glave.
In dajali so mu piti vina z miro; ali on ni vzel.
In ko so ga na križ razpeli, delili so obleko njegovo, metaje kocko za njo, kdo bo kaj vzel.
Bila je pa ura tri, in razpnó ga na križ.
In bil je napis krivice njegove napisan: Kralj Judovski.
In ž njim križajo dva razbojnika, enega njemu na desno in enega na levo.
In izpolnilo se je pismo, ktero pravi: "In hudodelnikom je prištet."
In mimo gredoči so ga preklinjali, in majali so z glavami svojimi in govorili: Ahá, ki podiraš tempelj, in ga v treh dnéh postavljaš!
Pomagaj si, in snidi s križa!
Ravno tako so mu se pa tudi véliki duhovni posmehovali, in govorili so med seboj s pismarji: Drugim je pomagal, sam sebi ne more pomagati.
Kristus kralj Izraelski naj snide sedaj s križa, da bomo videli in verovali. Tudi ktera sta bila križana ž njim, zasramovala sta ga.
Ko je bila pa ura šest, nastane tema po vsej zemlji noter do devete ure.
In ob devetej uri zavpije Jezus z močnim glasom, govoreč: Eloi, Eloi, lama sabahtani? kar se tolmači: Bog moj! Bog moj! za kaj si me zapustil?
In nekteri tistih, ki so zraven stali, slišali to, govorili so: Glej! Elija kliče.
Eden pa odbeží, in napolni gobo z octom, in nataknivši na trst, napajal ga je, govoreč: Pojenjajte! bomo videli, če pride Elija, da ga sneme.
Jezus pa zavpije z močnim glasom, in izdahne.
In zagrinjalo tempeljna se pretrga na dvoje, od vrha do tâl.
Videvši pa stotnik, kteri je stal njemu nasproti, da je tako zakričavši izdahnil, reče: Resnično je ta človek sin Božji.
Bile so pa tudi žene, ktere so oddaleč gledale, med kterimi je bila tudi Marija Magdalena, in Marija Jakoba manjšega in Jozejeva mati, in Salome,
Ktere so tudi, ko je bil v Galileji, za njim hodile in mu služile; in mnoge druge, ktere so bile ž njim prišle v Jeruzalem.
In ko se je uže zvečerilo, (ker je bil petek, to je: pred soboto,)
Pride Jožef Arimatejec, pošten svetovalec, kteri je tudi pričakoval kraljestva Božjega; in vnide srčno k Pilatu, in zaprosi Jezusovo truplo.
Pilat se pa začudi, da je uže umrl; in poklicavši stotnika, vpraša ga, če je davno umrl.
In zvedevši od stotnika, podarí truplo Jožefu.
In kupivši platna sneme ga, in zavije ga v platno, in položí ga v grob, kteri je bil iztesan iz kamena; in privali kamen grobu na vrata.
Marija Magdalena in Marija Jozejeva ste pa gledali, kje so ga pokladali.