Zategavoljo jaz, Pavel, jetnik Kristusa Jezusa za vas pogane
Ako ste torej čuli naredbo milosti Božje, dane mi za vas,
Da je po razodetji naznanil mi skrivnost (kakor sem prej pisal o kratkem,
Iz česar morete beróč spoznati razumljenje moje v skrivnosti Kristusovi,)
Katera se v druzih rodovih ni naznanila sinom človeškim, kakor se je zdaj razodela svetim aposteljnom njegovim in prerokom v Duhu;
Da so pogani sodedniki in sotelesniki in sodeležniki obljube njegove v Kristusu po evangelji,
Katerega služabnik sem postal po daru milosti Božje, podeljene mi po kreposti moči njegove;
Meni najmanjšemu izmed vseh svetih dana je milost tá, oznanjati med pogani neizsledno bogastvo Kristusovo,
In razsvetliti vse, katero je deleštvo skrivnosti od vekomaj skrite v Bogu, kateri je vse vstvaril po Jezusu Kristusu,
Da se naznani zdaj poglavarstvom in oblastim v nebesih po občini mnogotera modrost Božja,
Po sklepu od vekomaj, katerega je storil v Kristusu Jezusu, Gospodu našem,
V katerem imamo svobodnost in pristop v zaupanji po veri njegovi.
Zato prosim, da ne opešajte v stiskah mojih za vas, kar je slava vaša.
Zategadelj pripogibljem kolena svoja pred očetom Gospoda našega Jezusa Kristusa,
Po katerem se imenuje sleherna rodovina v nebesih in na zemlji,
Da vam dá po bogastvu slave svoje, okrepčati se v moči po Duhu svojem v notranjega človeka,
Da se Kristus po veri vseli v srca vaša, ki ste ukoreninjeni in utrjeni v ljubezni,
Da zmorete doumeti z vsemi svetimi, kaj je širjava in dolžava, in globočina in visočina,
In spoznate spoznanje presezajočo ljubezen Kristusovo, da se napolnite do vse polnosti Božje.
Njemu pa, ki more nad vse storiti preobilo več nego prosimo ali mislimo, po moči, ki deluje v nas,
Njemu slava v občini v Kristusu Jezusu na vse rodove, na vekov veke! Amen.