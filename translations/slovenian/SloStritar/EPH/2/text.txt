In vas, ki ste bili mrtvi po prestopkih in grehih,
V katerih ste nekdaj hodili po duhu tega sveta, po knezu oblasti v zraku, duha delujočega zdaj v nevere sinovih,
Med katerimi smo tudi mi vsi nekdaj živeli v poželjivostih mesa svojega ter delali želje mesa in misli, in bili smo po naravi otroci jeze, kakor tudi drugi;
Bog pa, bogat v usmiljenjih, po veliki ljubezni svoji, s katero nas je ljubil,
In ko smo bili mrtvi po grehih, oživil nas je s Kristusom; po milosti ste rešeni;
In vred obudil in posadil med nebeščane v Kristusu Jezusu;
Da pokaže v vékih prihodnjih presilno bogastvo milosti svoje v blagodušnosti do nas v Kristusu Jezusu.
Kajti z milostjo ste rešeni po veri; in to ne iz vas, dar je Božji;
Ne iz dél, da se ne hvali kdo.
Kajti stvar smo njegova, stvarjeni v Kristusu Jezusu za dobra dela, katera je Bog naprej pripravil, da hodimo v njih;
Zatorej pómnite, da ste vi, nekdaj pogani v mesu, katere imenujejo neobrezo oni, ki se imenujejo obrezo v mesu z roko storjeno.
Da ste bili v tistem času brez Kristusa odtujeni meščanstvu Izraelovemu, in tujci zavezam obljube, ne imajoč upanja in brezbožni v svetu;
Sedaj pa ste se v Jezusu Kristusu vi, ki ste bili nekdaj daleč, približali v krvi Kristusovi.
Kajti on je mir naš, kateri je naredil iz obojega eno in podrl medstenje ograje,
Sovraštvo v mesu svojem, postavo zapovedi v naukih odpravil, da bi ta dva v sebi vstvaril v enega novega človeka storivši mir,
In oba v enem telesu z Bogom spravil s križem, umorivši sovraštvo na njem.
In prišel je ter oznanjal mir vam dalnjim in bližnjim;
Ker po njem imamo oboji pristop v enem Duhu k očetu.
Zatorej niste več tujci in priseljenci, nego someščani svetih in domačini Božji,
Sezidani na podlogi aposteljnov in prerokov, vogelni kamen pa je Jezus Kristus sam,
V katerem vse poslopje zgrajeno raste v hram sveti v Gospodu,
V katerem se tudi vi vzidavate v stanovanje Božje v Duhu.