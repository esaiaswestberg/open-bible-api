A ko je torej kako opominjanje v Kristusu, ako kaka tolažba ljubezni, ako kaka sodeležnost Duha, ako kako usmiljenje in milovanje;
Napolnite mi veselje, da ste zložni, imajoč isto ljubezen, ene duše, enih misli;
Nič iz prepirljivosti ali ničemurnosti, nego po ponižnosti drug druzega više stavite od sebe.
Ne glejte vsak na svoje, nego vsak tudi na to, kar je druzega.
To mišljenje namreč bodi v vas, katero tudi v Kristusu Jezusu,
Kateri, dasì v podobi Božji, vendar ni smatral za rop biti Bogu enak;
Nego samega sebe je izpraznil, vzel je nase podobo hlapčevo, postal človeku enak; in po obličji je bil najden za človeka;
Ponižal se je postavši pokoren do smrti, smrti pa na križi.
Za to je tudi Bog povišal ga in podelil mu ime nad vsa imena;
Da se naj v imenu Jezusovem pripogiblje vsako koleno nebeščanov in Zemljanov in podzemljanov,
In vsak jezik spoznava, da je Jezus Kristus Gospod v slavo Boga očeta.
Za to, ljubljeni moji, kakor ste bili vsegdar poslušni, ne samo v pričujočnosti moji, nego sedaj mnogo bolj v nepričujočnosti moji, v strahu in trepetu vršite zveličanje svoje.
Kajti Bog je, ki deluje v vas voljo in delovanje, kakor ga volja.
Vse delajte brez godrnjanja in pomišljanja,
Da bodete brez pogreška in čisti, otroci Božji brez madeža, sredi rodú sključenega in spačenega, med katerimi se svetite kakor nebeške luči na svetu,
Držeč se besede življenja, na slavo meni za dan Kristusov, da nisem zastonj tekal in trudil se zastonj.
Ali če se tudi darujem nad daritvijo in službo vere vaše, veselim se in vkup veselim z vami vsemi;
Enako pa veselite se tudi vi in vkup veselite z menoj.
Upam pa v Gospodu Jezusu, da vam skoraj pošljem Timoteja, da bodem tudi jaz mirnega srca, ko zvem, kako je pri vas.
Nikogar namreč nimam enakodušnega, kateri bode pošteno skrbel, kako je pri vas;
Kajti vsi iščejo svojega, ne kar je Kristusa Jezusa;
Preskušenost pa poznate njegovo, da je, kakor otrok z očetom, z menoj služil za evangelj.
Tega torej upam poslati, ko izprevidim, kako je z menoj, precej.
Upam pa v Gospodu, da tudi sam skoraj pridem.
Potrebno se mi je pa zdelo poslati k vam Epafrodita, brata in sodelalca in sovojaka mojega, ter poslanca vašega in služabnika potrebe moje;
Kajti hrepenel je po vas vseh in trepetal, ker ste slišali, da je zbolel.
Kajti zbolel je bil blizu smrti; ali Bog se ga je usmilil, a ne njega samo, nego tudi mene, da bi ne imel težave čez težavo.
Hitreje torej sem ga poslal, da ga vidite zopet ter se veselite, in jaz bodem menj žalosten.
Sprejmite ga torej v Gospodu z vsem veseljem, in take imejte v čisli;
Kajti zaradi dela Kristusovega se je bil približal smrti, v nemar pustivši življenje, da bi dopolnil pogrešek službovanja vašega proti meni.