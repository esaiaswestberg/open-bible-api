In izšedši Jezus, šel je od tempeljna. Pa pristopijo učenci njegovi, da mu pokažejo zidine tempeljna.
Jezus jim pa reče: Ne vidite li vsega tega? Resnično vam pravim: Tu ne bo ostal kamen na kamenu, kteri se ne bi podrl.
Ko je pa sedel na Oljskej gori, pristopijo posebéj k njemu učenci, govoreč: Povej nam, kedaj bo to? In kaj bo znamenje prihodu tvojemu in koncu sveta?
In Jezus odgovorí in jim reče: Varujte se, da vas kdo ne premoti!
Kajti mnogo jih bo prišlo v ime moje, govoreč: Jaz sem Kristus. In mnogo jih bodo premotili.
Slišali boste boje in glasove o bojih. Glejte, ne ustrašite se! kajti to mora vse biti. Ali tedaj še ni konec.
Kajti vstal bo narod na narod, in kraljestvo na kraljestvo; in lakote bodo in kuge in potresi po krajih.
Vse to je pa začetek nadlogam.
Tedaj vas bodo izročili stiski, in morili vas bodo; in sovražili vas bodo vsi narodi za voljo imena mojega.
In tedaj se bodo pohujšali mnogi; in drug drugega bodo izdajali, in drug drugega sovražili.
In mnogo lažnjivih prerokov bo vstalo; in premotili jih bodo veliko.
In da se hudobnost razmnoží, omrznila bo mnogim ljubezen.
Kdor pa pretrpí do konca, ta se bo zveličal.
In ta evangelj se bo oznanil po vsem svetu, vsem narodom za pričo; in tedaj bo prišel konec.
Kedar torej ugledate "gnjusobo razdevanja," za ktero je povedal prerok Danijel, da stojí na svetem prostoru: (kdor bere, naj ume!)
Tedaj naj tisti, kteri so v Judeji, zbežé na gore.
In kdor je na strehi, ne stopa naj dol, da vzeme kaj iz hiše svoje.
In kdor je na polji, ne vrača naj se nazaj, da vzeme plašč svoj.
Gorjé pa nosečim in doječim v tistih dnéh!
Molite pa, da ne bo vaš beg po zimi, in ne v soboto.
Kajti tedaj bo velika stiska, kakoršne ni bilo od začetka sveta noter doslej, in je tudi ne bo.
In ko se ne bi tisti dnevi prikrajšali, ne bi se nihče zveličal; ali za voljo izvoljencev se bodo prikrajšali tisti dnevi.
Če vam tedaj kdo reče: Glej, tu je Kristus, ali tam: ne verujte.
Kajti vstali bodo lažnjivi kristusi in lažnjivi preroki, in kazali bodo velika znamenja in čudeže, da bi premotili, ko bi bilo mogoče, tudi izvoljence.
Glej, povedal sem vam naprej.
Če vam torej rekó: Glej, v puščavi je! ne hodite ven: Glej, v izbah je! ne verujte.
Kajti kakor izhaja blisk od vzhoda in se sveti do zahoda, tako bo tudi prihod sinú človečjega.
Kjerkoli namreč je mrhovina, tam se bodo zbirali orli.
Precej po stiski tistih dnî bo pa solnce otemnelo, in mesec ne bo dajal svetlobe svoje, in zvezde bodo padale z neba, in sile nebeške se bodo pregibale.
In tedaj se bo pokazalo na nebu znamenje sina človečjega; in tedaj bodo zajokali vsi rodovi zemlje, in videli bodo sina človečjega, da gre na nebeških oblakih z veliko močjó in slavo.
In poslal bo angelje svoje z močnim glasom trobente, in zbrali bodo izvoljence njegove od čveterih vetrov od konca nebes do njih kraja.
Od smokve se pa naučite priliko: Kedar se veje njene omladé, in poženó listje, véste, da je blizu pomlad.
Tako tudi vi, ko vse to ugledate, védite, da je blizu pri vratih.
Resnično vam pravim: Ne bo prešel ta rod, dokler se vse to ne zgodí.
Nebo in zemlja bosta prešla, a besede moje ne bodo prešle.
Za tisti dan in uro pa nikdor ne vé, tudi ne angelji nebeški, nego oče moj sam.
Kakor pa v dnéh Noeta, tako bo tudi o prihodu sina človečjega.
Kakor so namreč v dnéh pred potopom žrli in pili, ženili se in možili, do tistega dné, ko je stopil Noe v barko,
In niso zvedeli, dokler ni prišla voda in vseh pobrala: tako bo tudi o prihodu sina človečjega.
Tedaj bosta dva na njivi; eden se bo vzel, in eden pustil.
Dve boste mleli na mlinu; ena se bo vzela, in ena pustila.
Čujte torej! ker ne véste, obklej bo prišel gospod vaš.
Védite pa to, da ko bi hišni gospodar vedel, o kterej straži bo prišel tat, čul bi, in ne bi dal hiše svoje podkopati.
Za to bodite tudi vi pripravljeni; kajti sin človečji bo prišel ob uri, ko se vam ne zdí.
Kdo je torej zvesti in modri hlapec, kterega je postavil gospodar njegov nad svojimi posli, da jim daje hrano o svojem času?
Blagor tistemu hlapcu, kterega bo našel gospodar njegov, kedar pride, da tako dela.
Resnično vam pravim, da ga bo postavil nad vsem svojim premoženjem.
Če pa reče ta hudobni hlapec v srcu svojem: Gospodar moj se mudi in še ne bo prišel.
In začne sohlapce pretepati, in jesti in piti s pijanci:
Prišel bo gospodar tega hlapca, kedar ne pričakuje, in ob uri, ktere ne vé.
In presekal ga bo, in položil bo del njegov s hinavci: tam bo jok in škripanje z zobmí.