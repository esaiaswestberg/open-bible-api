Opominjam torej pred vsem, naj se napravljajo prošnje, molitve, klicanja, zahvaljevanja za vse ljudî,
Za kralje in vse prvake, da živimo mirno in tiho življenje v vsej pobožnosti in poštenosti.
Kajti to je dobro in prijetno pred Bogom rešiteljem našim,
Kateri hoče, da se rešijo vsi ljudje in pridejo do spoznanja resnice.
Kajti eden je Bog, eden tudi srednik med Bogom in ljudmi, človek Kristus Jezus,
Kateri se je dal v odkupnino za vse, pričanje o svojem času,
Za kar sem bil jaz postavljen glasnik in apostelj (resnico govorim v Kristusu, ne lažem), učenik poganov v veri in resnici.
Hočem torej, da možjé molijo v vsakem kraji, roke svete dvigajoč brez jeze in pregovarjanja.
Isto tako tudi žene v spodobni opravi, da se naj dičijo sè sramežljivostjo in poštenostjo, ne v kitah ali zlatu ali biserih, ali dragi obleki,
Nego (kar se spodobi ženskim, katere so bogoslužnost obljubile,) z dobrimi deli.
Ženska naj se mirno uči v vsej podložnosti.
Ženski pa učiti ne dovolim, ne gospodovati možu, nego v miru biti;
Kajti Adam je bil prvi vstvarjen, potem Eva;
In Adam ni bil prevaran, žena pa je prevarana prišla v pregreho;
Rešila pa se bode z detorodstvom, ako ostanejo v veri in ljubezni in posvečevanji s poštenostjo.