Psalm. Pojte Gospodu novo pesem, ker storil je čudovita dela; blaginjo mu je prinesla desnica njegova, in dlan njegova, in roka njegove svestosti.
Naznanil je Gospod blaginjo svojo, vpričo narodov samih razodel je pravico svojo.
Spomnil se je milosti svoje in zvestobe svoje proti hiši Izraelovi; vse pokrajine zemlje vidijo Boga našega blaginjo.
Ukajte Gospodu, vsa zemlja; s kričanjem pojte in prepevajte.
Prepevajte Gospodu sè strunami, sè strunami in psalmovanjem.
S trombami in bučanjem trobite pred kraljem Gospodom.
Morje šúmi in kar je v njem, vesoljni svet in prebivalci njegovi.
Reke naj ploskajo z rokami, vkup naj pojó goré,
Pred Gospodom, ki gré sodit zemljo; sodil bode vesoljni svet pravično, in ljudstva po pravici.