Psalm Davidov za spomin.
Gospod, v srdu svojem ne dólži me, in v togoti svoji ne pokôri me.
Ker pušice tvoje so zasajene v mé, in nadme si spustil roko svojo.
Nič celega ni na mesu mojem zavoljo srdú tvojega; mirú ni v mojih kostéh zavoljo greha mojega.
Ker krivice moje presezajo glavo mojo, kakor težko breme; pretežke so, da bi jih prenašati mogel.
Segnjile so in usmradile se bule moje, zavoljo nespameti moje.
Mučim se, krivim se presilno, ves dan pohajam v črni obleki.
Ker drob moj je poln prisada, tako da ni nič celega na mesu mojem.
Oslabljen sem in potrt presilno; tulim od stokanja svojega srca.
Gospod, pred teboj je vse hrepenenje moje; in zdihovanje ni ti skrito.
Srce moje utriplje, zapušča me moja krepost, in luč mojih očî, tudi one niso v moji oblasti.
Prijátelji moji in bližnji moji stojé nadlogi moji nasproti, in sorodniki moji stojé od daleč.
Stavijo pa zanke, kateri iščejo duše moje: in kateri iščejo hudega meni, govoré nadloge in izmišljajo ves dan zvijače.
Jaz pa jih ne slišim kakor gluh, in kakor nem ne odprem svojih ust.
Ampak sem kakor ón, ki ne sliši, in kateremu ní dokazov v ustih.
Ker tebe čakam, Gospod; da me ti uslišiš, Gospod, Bog moj.
Ker pravim: Naj se ne radujejo nad menoj; ko omahuje noga moja, naj se ne povzdigujejo proti meni,
Ako bodem jaz za omahnenje pripravljen, in bolečina moja bode vedno pred mano.
Ker krivico svojo oznanjam, skrbi me moj greh.
Neprijatelji pa moji krepčajo se živi, in množijo se, kateri me sovražijo iz krivih vzrokov.
In vračajoč hudo za dobro nasprotujejo mi, zato ker hodim za dobrim.
Ne zapústi me, Gospod, Bog moj; ne bivaj daleč od mene.
Hiti na pomoč mojo, Gospod, blaginja moja!