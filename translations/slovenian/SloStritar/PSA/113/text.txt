Aleluja! Hvalite hlapci Gospodovi, hvalite ime Gospodovo!
Blagoslovljeno bodí ime Gospodovo, od zdaj na vekomaj!
Od vzhoda solnčnega do zahoda, hvaljeno ime Gospodovo!
Vzvišen nad vse narode je Gospod, nad sama nebesa slava njegova.
Kdo je enak Gospodu, Bogu našemu, kateri prebiva visoko?
Kateri nizko dol gleda, v nebesih in na zemlji.
Iz prahu povišuje ubozega, iz blata dviguje siromaka.
Posaja ga med prvake, med ljudstva svojega prvake.
Daje, da ona, ki je bila nerodovitna v družini, sedí mati otrok vesela. Aleluja.