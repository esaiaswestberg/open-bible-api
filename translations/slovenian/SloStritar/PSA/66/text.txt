Načelniku godbe, pesem in psalm. Ukajte Bogu, vsi zemljani.
Prepevajte slavo njegovega imena; slavo pridevajte hvali njegovi.
Govorite Bogu: Kako čestitljiv si v delih svojih: zavoljo obilosti moči tvoje se ti lažnjivo udajajo sovražniki tvoji.
Vsi zemljani naj se ti klanjajo in ti prepevajo; prepevajo naj tvojemu imenu, presilno.
Pridite in glejte dela Božja; čestitljiv je v dejanji proti sinovom človeškim.
Morje izpreminja v suho; reko so pregazile noge, tam smo radovali se v njem.
Z močjo svojo gospoduje vekomaj; oči njegove gledajo narode: kateri so uporni, naj se ne povišujejo preveč pri sebi!
Blagoslavljajte Boga našega, ljudstva, in glas hvale njegove naj se razlega;
Kateri je dušo našo nazaj postavil v življenje, in ne pripusti, da omahnejo noge naše.
Potem, ko si nas izkušal, Bog, raztopil si nas, kakor se topi srebro.
Peljal si nas v samo mrežo; dél si nam podprsnico okolo ledja.
Storil si, da je sédel človek na glavo našo, šli smo skozi ogenj in skozi vodo; slednjič si nas pripeljal do té sitosti.
Sè žgalnimi darovi pojdem v hišo tvojo in opravim svoje obljube,
Katere so izrekle odprte ustne moje, in govorila moja usta v stiski moji.
Žgalne darí tolstih ovnov bodem ti daroval s kadilom; pripravil vole s kozli, močno.
Pridite, poslušajte, kateri koli se bojite Boga, da povem, kaj je storil duši moji.
Njega sem klical sè svojimi usti, in povišan sem bil za govore svojega jezika.
Ako bi se bil v krivico obrnil sè srcem svojim, Gospod bi ne bil slišal.
Ali vendar slišal je Bog, ozrl se v prošnje moje glas.
Blagoslovljen Bog, kateri ni zavrgel prošnje moje in mi ni odtegnil milosti svoje.