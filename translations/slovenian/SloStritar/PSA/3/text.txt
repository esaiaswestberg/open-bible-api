Psalm Davidov, ko je bežal pred Absalomom, sinom svojim.
Gospod, koliko je sovražnikov mojih, koliko jih vstaja proti meni!
Koliko jih govori za dušo mojo: Ni je pomoči njej v Bogu nobene.
Ti pa, Gospod, ščit si meni, slava moja, in glavo mojo vzdiguješ.
Z glasom svojim vpijočemu v Gospoda odgovoril mi je z gore svetosti svoje.
Jaz sem ležal in spal, zbudil sem se, ker Gospod me podpira.
Ne bodem se bal ljudstva tisočin, katere bodo okrog razpostavili proti meni.
Vstani, Gospod; reši me, moj Bog, ki si udaril vse sovražnike moje po čeljusti, zobe zdrobil krivičnim.
Gospodovo je rešenje; nad ljudstvom tvojim blagoslov tvoj!