Alejuja! Slavil bodem Gospoda iz vsega srca, v zboru pravičnih in shodu.
Velika dela Gospodova, razložena vsem, kateri se jih veselé,
Slavno in krasno delo njegovo, in pravico njegovo, ki ostane vekomaj.
Spomin je napravil s čudeži svojimi; milosten in usmiljen je Gospod.
Jedi je dal njim, ki se ga bojé; spominjal se vekomaj zaveze svoje.
Moč del svojih je naznanil ljudstvu svojemu, dal jim je posest narodov;
Dela rok njegovih so resnica in pravica; stanovitne vse zapovedi njegove,
Utrjene na večno in vekomaj, storjene zvesto in pravično.
Rešenje je poslal ljudstvu svojemu in na vekomaj sklenil zavezo svojo; sveto in čestito je ime njegovo.
Vir modrosti je strah Gospodov; najbolji uspeh vsem, ki delajo tako; hvala njegova ostane vekomaj.