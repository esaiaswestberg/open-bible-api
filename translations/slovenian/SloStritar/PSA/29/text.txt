Psalm Davidov. Dajajte Gospodu, sinovi mogočnih, dajajte Gospodu slavo in hvalo.
Dajajte Gospodu slavo njegovega imena; priklanjajte se ter izkazujte čast Gospodu v diki svetosti.
Glas Gospodov čez vode, glas Boga mogočnega, slavnega grmi, glas Gospodov čez mnoge vode.
Glas Gospodov močan, glas Gospodov krasen.
Glas Gospodov lomi cedre, Gospod podira tudi cedre na Libanu.
In dela, da skačejo kakor tele, Libanon in Sirijon, kakor mladič samorogov.
Glas Gospodov kreše plamene ognjene.
Glas Gospodov prešinja puščavo, prešinja puščavo Kadeško.
Glas Gospodov dela, da rodé košute, in listje otresa gozdom; ali v svetišči svojem izreka vso slavo svojo.
Gospod je sedel o potopu, in Gospod kralj sedi vekomaj.
Gospod daje moč svojemu ljudstvu; Gospod blagoslavlja ljudstvo svoje z mirom.