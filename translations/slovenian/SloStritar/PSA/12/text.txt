Načelniku godbe po osmini, psalm Davidov.
Daj rešenje, Gospod, ker minil je dobrodelnik; ker izginili so resnični izmed sinov človeških.
Prazno govoré drug z drugim, s priliznenimi ustnami, z vojnim srcem govoré.
Pokončal bode Gospod vse priliznene ustne, jezik visokobesedni;
Njih, ki govoré: Našega jezika pravica bode obveljala, ustne naše so v naši oblasti, kdo bi bil nam gospod?
Od zatiranja siromakov ubozih, od vpitja revežev vstanem skoraj, govori Gospod; pomagal bodem njemu, v katerega bode pihal žarjavico krivični.
Besede Gospodove so čiste besede, srebro očiščeno v izbrani prsteni posodi, osnaženo sedemkrat.
Ti, Gospod, ohrani jih; vsakega izmed njih brani tega rodu na veke.
Krivični hodijo okrog povsodi, ko se povzdiguje malopridna reč med človeškimi sinovi.