Načelniku godbe, psalm Davidov.
Reši me, Gospod, hudobnih ljudî; mož presilovitih brani me,
Kateri mislijo hudo v srci; vsak dan se shajajo – na vojsko.
Brusijo jezik svoj, podoben kačjemu; strup gadji je pod njih ustnami.
Reši me, Gospod, rok krivičnih, mož presilovitih brani me, ki mislijo izpodbiti mi noge.
Skrivali so mi prevzetniki zanko in vrvi; razgrinjali mi mrežo poleg pota.
Rekel sem Gospodu; Bog mogočni si moj; čuj, Gospod, molitev mojih glas.
Gospod, Bog, moč blaginje moje; glavo si mojo pokril o boja času.
Ne dopústi, Gospod, kar želi krivični; pregrešne misli njegove ne pospešuj; povzdigovali bi se presilno.
Glave njih, ki me obdajajo, – ustnic njih nadloga naj jih pokrije.
Žarjavica pridi nadnje; v ogenj naj jih vrže, v jame, da ne vstanejo.
Mož prokleti ne utrdi se na zemlji; mož silovitosti, njega naj udari pogin.
Vem, da bode Gospod pravdo vodil siromaku, pravico potrebnim.
Dà, pravični bodo slavili ime tvoje; pošteni sedeli pred tvojim obličjem.