Načelniku godbe, psalm Davidov.
K tebi, Gospod, pribegam, naj se ne osramotim vekomaj; s pravico svojo osvobodi me.
Nagni mi uho svoje, hitro me reši; močna skala mi bodi, trden grad, da se rešim.
Ker skala moja si in trdnjava moja, torej zavoljo imena svojega vodi me in spremljaj me.
Izpelji me iz mreže, katero so skrili zoper mene: ker ti si moja moč.
V roko tvojo izročam svoj duh; otél si me, Gospod, Bog mogočni, resnični.
Sovražim nje, ki česté ničemurnosti prazne; ker jaz zaupam v Gospoda,
Da se bodem radoval in veselil dobrote tvoje, ko se bodeš ozrl v siromaštvo moje, spoznal duše moje stiske,
In ne izdal me sovražniku v roko, na široko postavil noge moje.
Milost mi stórí, Gospod, ker v stiski sem; od žalovanja hira oko moje, duša moja in telo moje.
Ker od žalosti peša življenje moje in leta moja od zdihovanja; od kazni krivice, katero trpim, hira krepost moja; in kosti moje ginejo.
Pri vseh sovražnikih svojih sem v sramoto, in pri sosedih svojih jako, in strah znancem svojim; zagledavši me zunaj bežé od mene.
V pozabljenje me zagrebava srce, kakor mrtvega; jaz sem kakor orodje potrto.
Ker zasramovanje čujem od mnogih, strah okrog in okrog; posvetujoč se vkup zoper mene mislijo, kako bi prestregli dušo mojo.
Jaz pa v té zaupam, Gospod, govoreč: Bog si moj;
V rokah tvojih so časi moji; potegni me iz rok sovražnikov mojih in njih, ki me preganjajo.
Daj, da sveti obličje tvoje nad tvojim hlapcem; reši me po milosti svoji.
Gospod, naj se ne osramotim, ker te kličem; osramoté se naj krivični, pogubé se v grob.
Neme naj postanejo ustne lažnjive, katere govoré zoper pravičnega trdó, z napuhom in zaničevanjem.
Kako obila je dobrota tvoja, katero hraniš njim, ki te česté; izkazuješ njim, ki pribegajo k tebi pred sinovi človeškimi!
Skrivaš jih v skrivališči pričujočnosti svoje pred móž napuhom; skrivaš jih v koči pred prepirom jezikov.
Blagoslovljen Gospod, ker mi izkazuje čudovito milost svojo; stavi me kakor v trdno mesto.
Jaz sem bil sicer rekel v naglici svoji; Iztrebljen sem izpred tvojih oči; vendar si slišal molitev mojih glas, ko semi vpil k tebi.
Ljubite Gospoda vsi, katerim izkazuje dobroto; Gospoda, ki varuje zveste, in povrača preobilno, dela reči veličastne.
Potolažite se, in pokrepčal bode srce vaše, vsi, ki upate v Gospoda.