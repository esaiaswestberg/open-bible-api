Aleluja! Hvali, duša moja, Gospoda.
Hvalil bodem Gospoda v življenji svojem; prepeval bodem Bogu svojemu, dokler bodem.
Ne imejte zaupanja v prvake, v sina človeškega, pri katerem ni blaginje.
Duh njegov izide, povrne se v zemljo svojo; isti dan minejo misli njegove.
Blagor, komur je na pomoč Bog mogočni Jakobov; katerega nada je v Gospodu, njegovem Bogu,
Kateri je naredil nebesa in zemljo, morje in kar je v njiju, kateri hrani zvestobo vekomaj.
Kateri dela pravico zatiranim, hrane daje lačnim, Gospod oprašča jetnike.
Gospod odpira očí slepim, Gospod vzdiguje potrte, Gospod ljubi pravične.
Gospod brani tujce, siroto in vdovo podpira; pot pa hudobnih razdira.
Vladal bode Gospod vekomaj; Bog tvoj, o Sijon, od roda do roda. Aleluja!