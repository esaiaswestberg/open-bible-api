Načelniku godbe pri postaji Gitajski, psalm Davidov.
Gospod, kralj naš, kako veličastno je ime tvoje na vesoljni zemlji, kateri razodevaš nadnebeško lepoto svojo.
Iz ust otrok in dojencev si ustanovil si utrjeno hvalo, zavoljo sovražnikov svojih, da krotiš neprijatelja in maščevalca.
Ko ogledujem nebesa tvoja, prstov tvojih delo, mesec in zvezde, ki si jih napravil;
Kaj je človek, da se ga spominjaš, ali sin človekov, da ga obiskuješ!
Malo si ga sicer postavil pod angele, a venčal si ga sè slavo in veličastvom.
Postavil si ga čez dela svojih rók; vse si položil pod noge njegove:
Drobnico in goveda, kolikor jih je, in tudi poljske živali;
Tice pod nebom in ribe v morji; karkoli se izprehaja po morskih stezah.
Gospod, kralj naš, kako veličastno je ime tvoje na vesoljni zemlji!