Načelniku godbe, psalm Davidov,
Ko je prišel k njemu Natan prerok, potem ko se je bil sešèl z Betsebo.
Milosten mi bodi, o Bog, po dobroti svoji; po obilosti svojega usmiljenja izbriši pregrehe moje.
Dobro me operi krivice moje, in greha mojega očisti me.
Ker pregrehe svoje jaz spoznavam, in greh moj biva mi vedno pred očmi.
Tebi, tebi samemu sem grešil, in storil kar se zlo vidi v tvojih očeh; da se opravičiš v govorih svojih; čist si, kader ti sodiš.
Glej, v krivici sem storjen in v grehu me je spočela mati moja.
Glej, resnice se raduješ v osrčji; in skrivaj si mi razodél modrost svojo.
Očisti me z isopom, da bodem čist; operi me, da bodem bel nad sneg.
Stóri, da čujem veselje in radost, radujejo se kosti, katere si potrl.
Skrij srdito obličje svoje grehom mojim, in vse krivice moje izbriši.
Srce mi čisto ustvari, Bog, in duh krepak ponovi v meni.
Ne zavrzi me izpred svojega obličja; in svojega svetega duha ne jemlji od mene nazaj.
Daj mi nazaj veselje blaginje svoje; in z duhom blagodušnosti podpiraj me.
Učil bodem krivičnike pota tvoja, da se grešniki povrnejo k tebi.
Reši me krvi, o Bog, Bog blaginje moje; jezik moj naj poje pravico tvojo.
Gospod, odpri moje ustne, in usta moja bodejo oznanjala hvalo tvojo.
Ker ne veseliš se daritve; nočeš, da dajem žgalni dar.
Daritve Božje so duh potrt; srca potrtega in pobitega, o Bog, ne zametaš.
Oblagodari po dobri volji Sijon; sezidaj zidovje Jeruzalemsko.
Tedaj se bodeš veselil daritev pravice, žgalnih in celih daritev; tedaj bodo pobožni pokladali junce na tvoj oltar.