Pesem in psalm naslednikom Koretovim.
Velik je Gospod in hvaljen silno, v mestu Boga našega, na gori svetosti svoje:
V lepoti kraja, veselji vse zemlje, na gori Sijonski, na severni strani v mestu kralja vélikega.
Bog v dvorih njegovih spoznava se za grad.
Ker, glej, sešli so se kralji, šli so vkup.
Sami so videli, vkup so strmeli, zmedli so se, izbežali urno.
Trepet jih je obšel tam, bolečina kakor porodnico.
Z burjo razbijaš ladije morske.
Kakor smo slišali, tako smo videli v mestu Gospoda vojnih krdél, v mestu Boga našega; Bog ga utrjuje na veke.
Milost tvojo premišljamo, o Bog, sredi tvojega svetišča.
Kakor ime tvoje, tako je slava tvoja noter do krajev zemlje; pravice je polna desnica tvoja.
Veselí se naj gora Sijonska, radujejo se hčere Judove zavoljo sodeb tvojih.
Obhajajte Sijon, in obdajajte ga; štejte stolpe njegove.
Upirajte misli svoje na trdnjavo, povzdignite oči k dvorom njegovim, da oznanjate prihodnjemu rodu.
Ker ta je naš Bog na vedno večne čase; ta nas bode vodil noter do smrti.