Načelniku godbe, o duši, ki silo trpi od tujcev krdela, odlična pesem Davidova, ko so ga prijeli Filistejci v Gatu.
Milosten mi bodi, Bog, ker rohneč me preganja človek, ves dan me stiska oblegovatelj.
Rohné zalezovalci moji vés dan, ker mnogo jih je; z višave naj mi pomagajo borilci.
Ko se bodem bal, zaupal bodem v tebe.
V Bogu bodem hvalil besedo njegovo; v Boga bodem zaupal, ne bodem se bal: Kaj naj bi mi storilo meso?
Ves dan žalijo mojo stvar; zoper mene merijo vse njih misli v hudo.
Zbirajo, skrivajo se oni; na moj sled prežé, kakor ki iščejo življenje moje.
Poleg krivičnosti jim stóri, v jezi pahni ljudstva, Bog.
Ti imaš sešteto tavanje moje; v meh svoj deni vsako solzo mojo, ali bi jih ne imel seštetih?
Tedaj se povrnejo sovražniki moji nazaj; tisti dan, ko bodem vpil: To vém, da mi bode Bog na strani.
V Bogu bodem hvalil besedo, v Gospodu hvalil besedo.
V Boga zaupam, ne bodem se bal; kaj bi mi storil človek?
Z menoj bodejo, o Bog, obljube tvoje; zahvaljeval se bodem tebi.
Ker dušo mojo otimaš smrti; ali bi ne rešil nóg mojih padca? da neprestano hodim pred Bogom v tega življenja luči.