Pójte Gospodu novo pesem, po vsej zemlji pojte Gospodu.
Pojte Gospodu, blagoslavljajte ime njegovo, od dné do dné slavite blaginjo njegovo.
Oznanjujte med narodi čast njegovo, med vsemi ljudstvi čudovita dela njegova.
Velik je Gospod in hvaljen silno, čestit nad vse bogove.
Ker vsi bogovi ljudstev so maliki, Gospod pa je naredil nebesa.
Slava in lepota sta pred njim, moč in veličastvo v svetišči njegovem.
Dajajte Gospodu, ljudstev rodovine, dajajte čast in hvalo Gospodu.
Dajajte Gospodu slavo njegovemu imenu; prinesite dar, in pridite k vežam njegovim.
Uklanjajte se Gospodu v diki svetosti; vsa zemlja trepetaj pred obličjem njegovim.
Govorile med narodi: Gospod kraljuje, utrdil se bode tudi vesoljni svet, da ne omahne; sodil bode ljudstva pravično.
Veselila se bodo nebesa, in zemlja se bode radovala: šumelo bode morje, in kar je v njem.
Radovalo se bode polje in kar je na njem; tedaj bode prepevalo vse drevje v gozdu;
Pred obličjem Gospodovim, ko bode prišel; ker sodit pride zemljo; sodil bode vesoljni svet po pravici, in ljudstva po zvestobi svoji.