Aleluja! Hvalite Gospoda, nebeščani, hvalite ga v višavah.
Hvalite ga vsi angeli njegovi, hvalite ga vse vojske njegove.
Hvalita ga solnce in mesec; hvalite ga vse svetle zvezde.
Hvalite ga nebes nebésa, in vode, katere so nad tem nebom.
Hvali naj ime Gospodovo, kar je na povelje njegovo ustvarjeno bilo takoj.
Kar je ustanovil vekomaj, na veke; dal je zapoved, katere naj nobeno ne prestopi.
Hvalite Gospoda, zemeljske stvari; zmaji in brezna vsa.
Ogenj in toča, sneg in sopara, veter viharni spolnjujoč besedo njegovo.
Same gore in hribi, drevesa rodovitna, cedre vse;
Same zveri in živina vsa, laznina in tiči krilati.
Kralji zemeljski in narodi vsi; knezi in vsi zemljé sodniki.
Mladeniči in tudi device, starci z dečki
Hvalijo naj ime Gospodovo, ker vzvišeno je njega samega ime; lepota njegova nad zemljo in nebo.
In rog povišuje svojemu ljudstvu, hvalo vseh, katere sprejema prijazno, Izraelcev, ljudstva bližnjega njemu. Aleluja!