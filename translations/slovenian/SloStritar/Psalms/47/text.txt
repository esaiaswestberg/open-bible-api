Načelniku gódbe; med nasledniki Koretovimi, psalm.
Vsa ljudstva ploskajte z roko, ukajte Bogu z donečim glasom.
Ker Gospod najvišji, čestiti, kralj velik je nad vso zemljo.
V hlev goni ljudstva, v naš kraj, in narode v kraj naših nóg.
Odbira nam posestvo naše, diko Jakoba, katerega ljubi nad vse.
Gor gré Bog z veselim glasom, Gospod s trombe bučanjem.
Prepevajte Bogu, prepevajte; prepevajte kralju našemu, prepevajte!
Ker vse zemlje kralj je Bog, prepevajte s pesmijo ukovito!
Bog kraljuje nad narodi; Bog sedí na prestolu svetosti svoje.
Radovoljni se zbirajo iz ljudstev, ljudstvo Boga Abrahamovega, ker Božje so hrambe dežele; silno je vzvišen.