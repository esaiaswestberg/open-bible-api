Ukovita pesem Etana Ezrajičana.
Milosti Gospodove bodem prepeval vekomaj; od roda do roda bodem oznanjal z usti svojimi zvestobo tvojo.
Ker preverjen sem, da se bode vekomaj slavila milost tvoja; v samih nebesih bodeš utrdil zvestobo svojo, s katero si rekel:
Sklenil sem zavezo z izvoljenim svojim, prisegel sem Davidu, svojemu hlapcu.
Da bodem na vekomaj utrdil seme tvoje in stavil prestol tvoj od roda do roda.
Zatorej slavé nebesa čudovito delo tvoje, Gospod; in zvestobo tvojo v zboru svetnikov.
Kdo namreč naj se enako čisla v gornjem oblaku Gospodu; primerja se Gospodu med sinovi mogočnih?
Bog mogočni je strašán v zboru svetnikov, in čestit nad vse, kar ga obdaja.
O Gospod, Bog vojnih krdél, kdo je tebi enako mogočen, Gospod? Ker zvestoba tvoja te ogrinja!
Ti gospoduješ nad morja ponosom; ko se spenjajo valovi njegovi, ti jih krotiš.
Ti si zdrobil, kakor prebodenega, Egipčana; z roko svoje moči si razkropil sovražnike svoje.
Tvoja so nebesa in tvoja zemlja; vesoljni svet in česar je poln ustanovil si tí.
Sever in jug, katera si ti ustvaril, Tabor in Hermon prepevajo o imenu tvojem.
Ti imaš roko z močjo; krepka je tvoja roka, vzvišena desnica tvoja.
Pravica in sodba sta za prebivališče tvojemu prestolu; milost in zvestoba hodita pred tvojim obličjem.
Blagor ljudstvu, katero pozna trombe glas, hodi v svetlobi obličja tvojega, Gospod!
V imenu tvojem radujejo se ves dan, in dvigujejo se v pravici tvoji.
Ker slava si njih móči, in po blagovoljnosti tvoji dviguje se naš rog.
Gospod namreč je naš ščit in svetnika Izraelovega, našega kralja.
Tedaj si v prikazni nagovoril njega, kateremu milost deliš, ter mu rekel: "Pomoč sem napravil zoper močnega, povzdignil izvoljenega iz ljudstva.
Našel sem Davida, svojega hlapca; pomazilil sem ga sè svetim oljem svojim.
Z njim bodi stanovitna roka moja, in dlan moja naj ga krepča.
Ne bode ga stiskal sovražnik, in krivici udani ga ne ne bode žalil.
Temuč starem izpred njegovega obličja neprijatelje njegove, in sovražnike udarim.
Tako mu bode pomagala zvestoba moja in milost moja, da se bode v mojem imenu povzdignil rog njegov.
Ker nad morje položim roko njegovo, in nad reke njegovo desnico.
On me bode klical: Ti oče moj; Bog moj mogočni in skala blaginje moje!
In jaz ga postavim za prvorojenca, povišanega nad zemeljske kralje.
Vekomaj mu ohranim milost svojo, in zaveza moja mu bode zvesta.
In vekomaj postavim seme njegovo in prestol njegov kakor so dnevi nebeški.
Ako zapusté sinovi njegovi zakon moj, ne bodo hodili v sodbah mojih,
Ako oskrunijo postave moje, in se ne držé zapovedi mojih:
Obiskal bodem sè šibo njih pregreho; z udarci njih krivico.
Milosti pa svoje mu ne odtegnem, in lagal ne bodem zoper zvestobo svojo.
Oskrunil ne bodem zaveze svoje, ne izpremenil ust svojih besede.
Enkrat sem prisegel pri svetosti svoji, Davidu ne bodem lagal:
Da bode večno seme njegovo, in prestol njegov kakor solnce pred mano.
Kakor luna bode stanoviten vekomaj, in kakor priče zveste na gornjem oblaku."
Ti pa si zavrgel in zaničeval; razsrdil si se proti maziljencu svojemu.
Zaničeval si hlapca svojega zavezo, oskrunil in vrgel na tla venčanje njegovo.
Podrl si vse ograje njegove; trdnjave njegove si izpostavil razdrobljenju.
Plenili so ga vsi popotniki, v zasramovanje je sosedom svojim.
Povzdignil si sovražnikov njegovih desnico, razveselil vse neprijatelje njegove.
Skrhal si tudi meča njegovega ostrino, in utrdil ga nisi v vojski.
Storil si, da mine bleščoba njegova, in prestol njegov si pahnil na tla.
Okrajšal si dnî mladosti njegove; pokril si ga sè sramoto.
Doklej, Gospod? bodeš li se skrival vekomaj? gorela bode kakor ogenj jeza tvoja?
Spomni se mene, kako sem kratkih dni, kaj bi bil zastonj ustvaril vse otroke človeške?
Kateri mož bi živel tako, da ne izkusi smrti, reši se sam groba?
Kje so milosti one nekdanje, Gospod, katere si bil prisegel Davidu po zvestobi svoji?
Spomni se, Gospod, sramote hlapcev svojih, da nosim v naročji svojem zasramovanje vseh ljudstev največjih,
S katerim so sramotili sovražniki tvoji, Gospod, s katerim so sramotili maziljenca tvojega stopinje.
Slava Gospodu vekomaj, zgódi se, še enkrat, zgódi se!