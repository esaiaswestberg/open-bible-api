Načelniku godbe na šestero strun: psalm pričanja Asafu.
O pastir Izraelov, poslušaj, ki vodiš Jožefa kakor čedo, sedeč na Kerubih prisvéti!
Pred Efrajmom, Benjaminom in Manasom zbudi moč svojo in pridi in prinesi nam polno blaginjo svojo.
Bog, pomagaj nam zopet na noge; daj, da sveti obličje tvoje, in rešeni bomo.
Gospod, Bog vojnih krdél, doklej bodeš kadil proti molitvi svojega ljudstva?
Paseš jih sè solznim kruhom, in piti jim daješ sólz obilo mero.
Prepuščaš nas v prepir sosedom našim, in sovražniki naši zasmehujejo nas.
O Bog vojnih krdel, pomagaj nam zopet na noge, in daj, da sveti obličje tvoje, rešeni bomo.
Trto si bil prestavil iz Egipta, pregnal si bil ljudstva, da bi jo zasadil.
Pospravil si bil pred njo, in storil si, da je poganjala korenine svoje, in napolnila je bila deželo.
Gore so se pokrivale sè senco njeno, in mladik njenih cedre največje.
Stezala je veje svoje noter do morja, in do reke mladike svoje.
Zakaj si podrl ograje njene, tako da jo obirajo vsi popotniki?
Izpodriva jo gozdna svinja, in žival poljska jo objeda.
O Bog vojnih krdél, povrni se skoraj, ozri se z nebes ter glej, in obišči to trto,
In mladiko, katero je bila vsadila desnica tvoja, in to zavoljo sina, katerega si potrdil sebi.
Posmojena je z ognjem, odrezana; od hudovanja obličja tvojega ginejo.
Roka tvoja bodi nad možem desnice tvoje, sinom človeškim, katerega si potrdil sebi.
In umaknili se ne bodemo od tebe; v življenji nas ohrani, da kličemo ime tvoje.
Gospod Bog vojnih krdél, pomagaj nam na noge; daj, da sveti obličje tvoje, in rešeni bomo.