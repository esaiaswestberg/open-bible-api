Načelniku godbe pri Giteji, sinovom Koretovim psalm.
Kako ljuba so prebivališča tvoja, o Gospod vojnih krdél!
Duša moja hrepeni in koprni, priti v veže Gospodove; srce moje in meso moje vpijeta v hrepenenji po živem Bogu mogočnem.
Celo vrabec najde dom in lastovka si gnezdo, da v njem izvali mladiče svoje – o oltarji tvoji, o Gospod vojnih krdél, kralj moj in Bog moj!
Blagor jim, ki so prebivali v hiši tvoji, ki te zdaj še hvalijo!
Blagor človeku, kateremu je dano v tebi stopati na steze tvoje po srca svojega želji.
Kateri gredé po murbini dolini, imajo njega za studenec, katere tudi pokriva dež blagoslova,
Kateri hodijo od zbora do zbora, ki se prikaže pred Bogom na Sijonu.
Gospod, Bog vojnih krdél, čuj molitev mojo; poslušaj, o Bog Jakobov!
Ščit naš, poglej, o Bog; in glej maziljenca svojega obličje!
Ker boljši en dan v vežah tvojih, nego tisoč drugjé; raji hočem stopati čez prag v hiši Boga mojega, nego prebivati v krivice šatorih.
Ker solnce in ščit je Gospod, Bog; milost in slavo daje Gospod; dobrega ne krati njim, ki hodijo v poštenosti.
O Gospod vojnih krdél, blagor človeku, kateri ima zaupanje v tebe!