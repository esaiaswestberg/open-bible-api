Psalm Davidov; Gospodova je zemlja in česar je polna, vesoljni svet, prebivalci njegovi.
Ker sam jo je ustanovil nad morja, in nad reke jo utrdil.
Kdo naj gre gor na goro Gospodovo, in kdo naj stoji na mestu svetosti njegove?
Kdor je nedolžnih rok in srca čistega; kateri ne dviga k ničemurnosti duše svoje, in ne priseza na goljufijo.
Ta dobiva blagoslov od Gospoda, in pravico od Boga blaginje svoje.
Ta je zarod čestilcev njegovih, ki iščejo obličje tvoje, zarod Jakobov.
Dvignite, vrata, glave svoje in dvignite se, večne duri, da vnide slave kralj.
Kdo je ta slave kralj? Gospod prekrepki in premogočni; Gospod vojskovalec premogočni,
Dvignite, vrata, glave svoje, dvignite, pravim, večne duri, da vnide slave kralj.
Kdo je ta slave kralj? Gospod vojnih krdél, on je slave kralj.