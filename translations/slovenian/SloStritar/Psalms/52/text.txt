Načelniku godbe, pesem Davidova ukovita.
Ko je Doeg Idumejec prišel in naznanil Savlu ter rekel mu: David je obiskal hišo Abimelekovo.
Kaj se šopiriš v hudobi, o mogočni? Milost Boga mogočnega trpi vsak dan.
Bridkosti izmišljene napravljaš z jezikom svojim; podoben je ostri britvi, ti zvijače snovatelj!
Hudo ljubiš bolj ko dobro, laž bolj ko govoriti pravico, presilno.
Ljubil si vse besede pogubne, jezik zvijačen.
Tudi to Bog mogočni podere na vekomaj; zgrabi te in izdere iz šatora; in s kórena te izpuli iz dežele živečih, presilno.
To bodejo videli pravični v Božjem strahu, in njemu se smijali:
Glej onega moža, ki si ni bil vzel Boga za brambo; nego zanašal se je na bogastva svojega obilost, in utrjal se v hudobi svoji.
Jaz pa, kakor oljka zeleneča v hiši Božji, zaupam milosti Božji na vedno večne čase.
Slavil te bodem vekomaj, ker si storil to; in čakal bodem imena tvojega, ker si dober, pred njimi, katerim deliš milost.