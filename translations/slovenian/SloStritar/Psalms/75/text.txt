Načelniku godbe: "Ne pogubi!" psalm Asafu in pesem.
Slavimo te, Bog, slavimo; ker blizu je ime tvoje, čuda tvoja oznanjamo.
Ko bodem sprejel zbor, sodil bodem najbolj pravično.
Zemlje in vseh njenih prebivalcev stebre omajane utrdil bodem jaz.
Govoreč blaznim: Ne bodite blazni, in krivičnim: Ne dvigujte roga.
Ne dvigujte roga svojega zoper Najvišjega; ne govorite s trdim vratom.
Ker od vzhoda ali od zahoda, tudi od puščave ni povišanja.
Temuč Bog sodnik: tega poniža, onega poviša.
Ker čaša je v roki Gospodovi in vino kalno, polno mešanice, iz katere je izlil; vendar goščo njeno, katero bodo iztisnili, pili bodo vsi krivični na zemlji.
Jaz torej naj oznanjam vekomaj, prepevam Bogu Jakobovemu:
In vse rogove bodem polomil krivičnim; zvišajo naj se pravičnemu rogovi.