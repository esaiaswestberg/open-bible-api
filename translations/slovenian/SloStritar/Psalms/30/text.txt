Psalm Davidov, pesem posvečevanja hiše njegove.
Poveličeval te bodem, Gospod, ker si me povzdignil, in sovražnikom mojim nisi dal radovati se nad mano.
Gospod, Bog moj, ko sem vpil do tebe, ozdravil si me.
Gospod, izpeljal si iz groba dušo mojo, ohranil me živega, da ne idem v grob.
Prepevajte Gospodu, katerim on deli milost, in slavite spomin svetosti njegove.
Ko je bil trenotje v jezi svoji, pride življenje po dobroti njegovi; ako se zvečer oglasi jok, zjutraj petje.
Ker jaz sem govoril v mirnosti svoji: Ne omahnem vekomaj.
Gospod, po dobroti svoji si bil na goro postavil mojo moč; ko si skrival obličje svoje, bil sem zbegan.
K tebi sem klical, Gospod, in Gospoda sem prosil:
Kaj prida bode v krvi moji, ko pojdem dol v jamo? ali te bode prah slavil? bode li oznanjal resnico tvojo?
Čuj, Gospod, in milost mi stórí; Gospod, bodi mi pomočnik.
Izpreobrnil si mi jok moj v ples; razpasal si raševnik moj in opasal me z radostjo:
Da ti prepeva slava in ne umolkne. Gospod, Bog moj, slavil te bodem vekomaj.