Pesem ukovita Davidova, ko je bil v jami, molitev.
Z glasom svojim kličem Gospoda; z glasom svojim prosim pred Gospodom.
Pred njim iztresam premišljevanje svoje; stisko svojo oznanjam pred njim.
Ko je omagoval moj duh v meni, takrat si ti spoznal stezo mojo, ko so mi skrivali zanko, kamorkoli sem popotoval.
Ozri se na desno in poglej; ni ga, da bi me poznal; izginilo mi je zavetje, ni ga, da bi skrbel za življenje moje.
K tebi kličem, Gospod, govoreč: Ti si zavetje moje, delež moj v deželi živečih.
Poslušaj vpitje moje, ker ponižan sem silno; otmi me njih, ki me preganjajo, ker močnejši so od mene.
Izpelji iz zapora življenje moje, da slavim ime tvoje; obdajali me bodo pravični, ko mi bodeš izkazal dobroto.