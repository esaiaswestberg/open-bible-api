Pesem in psalm Asafu.
O Bog, ne molči, ne delaj se gluhega, in ne mirúj, o Bog mogočni!
Ker glej, neprijatelji tvoji ropotajo, in sovražniki tvoji dvigujejo glavo.
Zoper ljudstvo tvoje prekanjeno delajo naklep; in posvetujejo se zoper skrite tvoje.
Rekoč: Dejte, potrebimo jih, da ne bodejo narod, da se ne bode več imenovalo ime Izraelovo.
Ker naklep so storili z enakimi srci; zoper tebe so sklenili zavezo.
Šatori Idumejcev in Izmaeličanov, Moabljani in Agarenci;
Gebaljani in Amonjani in Amalečani; Palestinjani s Tira prebivalci.
Tudi Asirijan se jim je pridružil; roka so sinovom Lotovim.
Stóri jim kakor Madijanom, kakor Sisaru, kakor Jabinu ob potoku Kisonu,
Ki so bili pokončani pri Endoru; postali so zemlje gnoj.
Naredi njih plemenitnike same kakor Oreba, in kakor Zeba; kakor Zebaha in Salmuna vse njih poglavarje,
Kateri pravijo: Pridobimo prebivališča Božja.
Bog moj, naredi jih kakor kolo, kakor pleve pred vetrom.
Kakor ogenj požiga gozd, in kakor plamen vnema gore,
Tako jih pódi z viharjem svojim; in z vrtincem svojim jih preplaši.
Sè sramoto napolni njih obličje; da se bode iskalo ime tvoje, o Gospod.
Rudečica naj jih oblije, in zbegajo naj se večno; sramujejo se naj in poginejo;
Da se spozná, da si ti, kateremu edinemu je ime Gospod, vzvišen nad vesoljno zemljo.