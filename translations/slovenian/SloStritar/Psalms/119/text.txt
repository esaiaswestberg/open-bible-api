Blagor poštenim na potu, kateri hodijo po postavi Gospodovi.
Blagor njim, ki hranijo pričanja njegova, ki ga iščejo iz vsega srca.
Kateri tudi ne delajo krivice, ampak hodijo po potih njegovih.
Ti si zapovedal ukaze svoje, da naj se spolnjujejo pridno.
O da bi bila pota moja obernena spolnjevat postave tvoje!
Tedaj se ne osramotim, ko bodem gledal vse zapovedi tvoje.
Slavil te bodem s pravim srcem; učil se sodbâ pravice tvoje.
Postave tvoje bodem spolnjeval, ne zapusti me tako!
Kako bode deček čistil stezo svojo? Držeč se je poleg besede tvoje.
Iz vsega srca svojega te iščem, ne daj, da izgrešim zapovedi tvoje.
V srci svojem hranim govor tvoj, da ne grešim zoper tebe.
Ti blagoslavljeni Gospod, uči me postave svoje.
Z ustnami svojimi preštevam vse pravice tvojih ust,
Veselim se pota pričanj tvojih, kakor vseh zakladov.
Zapovedi tvoje premišljujem in gledam steze tvoje.
V postavah tvojih se razveseljujem, besede tvoje ne zabim.
Dobroto podéli hlapcu svojemu, dokler živim spolnjujem naj besedo tvojo.
Odgrni oči moje, da gledam čuda po zakonu tvojem.
Tujec sem na tej zemlji, ne skrivaj mi zapovedi svojih.
Ginem od hrepenenja po pravicah tvojih vsak čas.
Ti pogubljaš prevzetne, proklete, kateri izgrešajo zapovedi tvoje.
Odvali od mene sramoto in zaničevanje, ker hranim pričanja tvoja.
Tedaj prvaki sedé in govoré zoper mene, hlapec tvoj premišlja postave tvoje.
Tedaj so pričanja tvoja razveseljevanja moja, svetovalci moji.
V prahu tiči življenje moje, živega me ohrani po besedi svoji.
Pota svoja sem prešteval, in ti si me uslišal; úči me postave svoje.
Daj, da umem pot zapovedi tvojih, da premišljam čuda tvoja.
Od otožnosti solzi duša moja, dvigni me po besedi svoji.
Krivičnosti pot odvrni od mene, in zakon svoj mi podéli milostno.
Resnice pot volim, sodbe tvoje imam pred očmi.
Držim se pričanj tvojih, Gospod; ne daj, da se osramotim.
Po potih zapovedi tvojih bodem tekal, ko bodeš razširil srce moje.
Uči me, Gospod, postav tvojih pót, katero bodem hranil do konca.
Daj, da umem, da hranim zakon tvoj, in da ga spolnjujem iz vsega srca.
Daj, da hodim po zapovedi tvojih poti, ker tá me razveseljuje.
Nagni srce moje k postavam svojim, in ne k dobičku.
Odvrni oči moje, da ne gledajo ničemurnosti; po potih tvojih daj da živim.
Stóri govor svoj hlapcu svojemu, kateri je vdan strahu pred teboj.
Odvrni sramoto mojo, katere se bojim, ker dobre so pravice tvoje.
Glej, ukazov tvojih želim, v pravici tvoji daj mi živeti.
Ko mi bodejo prišle milosti tvoje, Gospod; blaginja tvoja po govoru tvojem,
Odgovoril bodem njemu, ki me sramoti, kakor je; ker zaupanje imam v besedo tvojo.
Ali od ust mojih ne odvzemi besede svoje resnične; ker pravic tvojih čakam.
In spolnjeval bodem zakon tvoj vedno, vekomaj in vekomaj.
In neprestano bodem hodil po sami širjavi, ker povelj tvojih iščem.
In govoril bodem o pričanjih tvojih pred kralji, in ne bode me sram.
In razveseljujoč se v zapovedih tvojih, katere ljubim,
Dvignil bodem roke svoje do povelj tvojih, katera ljubim, in premišljeval postave tvoje.
Spomni se besede svoje s hlapcem svojim, o kateri si mi dal upanje.
To je tolažilo moje v bridkosti moji; da me govor tvoj oživlja.
Prevzetniki se mi posmehujejo silno, od postave tvoje ne zavijem.
Spominjam so sodbà tvojih od vekomaj, Gospod, in samega sebe tolažim.
Vihar me grabi od krivičnih, ki zapuščajo zakon tvoj.
Prepevanju predmet so mi postave tvoje v kraji popotovanj mojih.
Ponoči se spominjam imena tvojega, Gospod; in zakon tvoj spolnjujem.
To je tolažba meni, da hranim zapovedi tvoje.
Delež moj si, Gospod, pravim, da spolnjujem besede tvoje.
Obličje tvoje molim iz vsega srca svojega; milost mi izkaži po govoru svojem.
Pota svoja premišljam, da obračam noge svoje po pričanjih tvojih.
Hitim in se ne mudim spolnjevat zapovedi tvoje.
Krdela krivičnih me plenijo, a postave tvoje ne zabim.
O polunoči vstajam slavit te, zavoljo zapovedi tvojih pravičnih.
Tovariš sem vsem, kateri te česté in spolnjujejo povelja tvoja.
Milosti tvoje, o Gospod, polna je zemlja; postave svoje me úči.
Dobro si storil hlapcu svojemu, Gospod; po besedi svoji.
Izvrstnost pameti in vednosti me úči; ker zapovedim tvojim verujem.
Ko nisem še govoril, motil sem se; sedaj pa spolnjujem govor tvoj.
Dober si in dobrotljiv, úči me postave svoje.
Ko zvijačo napravljajo zoper mene prevzetniki, jaz iz vsega srca hranim povelja tvoja.
Debelí se kakor z mastjo njih srce; jaz se zakona tvojega radujem.
Na dobro mi je bila bridkost, da bi se učil postav tvojih.
Boljši mi je zakon tvojih ust nego mnogo tisoč zlatnikov in srebernikov.
Roke tvoje so me naredile in napravile me; storí me razumnega, da se učim povelj tvojih.
Boječi se tebe naj me vidijo ter se veselé, ker imam v besedi tvoji nado svojo.
Spoznavam, Gospod, da so pravične sodbe tvoje; in da si me v zvestobi ponižal.
Pridi skoraj milost tvoja, da me tolaži, po govoru tvojem s tvojim hlapcem.
Dojdejo naj mi usmiljenja tvoja, da živim; ker zakon je vse razveseljevanje moje.
Osramoté se naj prevzetniki, ker mi hudo delajo po krivem, ko premišljujem povelja tvoja.
Povrnejo se naj k meni boječi se tebe in poznajoči pričanja tvoja.
Srce moje bode pošteno v postavah tvojih, da se ne osramotim.
Duša moja koperni po blaginji tvoji; v besedi tvoji imam nado.
Oči moje koperné po govoru tvojem, ko govorim: Kedaj me bodeš potolažil?
Dasì sem podoben mehu v dimu, postav tvojih nisem pozabil.
Koliko bode dnî hlapca tvojega? Kedaj bodeš sodil nje, ki me preganjajo?
Jame mi kopljejo prevzetniki, kateri se ne ravnajo po zakonu tvojem.
Vsa povelja tvoja zgolj resnica; po krivem me preganjajo, pomagaj mi.
Skoraj so me uničili vrženega na tla; jaz pa se nísem izneveril postavam tvojim.
Po milosti svoji ohrani me živega, da spolnjujem pričanja tvojih ust.
Vekomaj, o Gospod, biva beseda tvoja v nebesih,
Od roda do roda zvestoba tvoja; ko si ustanavljal zemljo, stala je ona.
Po sodbah tvojih stoji vse še danes; ker vse ono služi tebi.
Ako bi ne bil zakon tvoj vse razveseljevanje moje, zdavnaj že bi bil poginil v nadlogi svoji.
Vekomaj ne pozabim povelj tvojih, ker z njimi hraniš me živega.
Tvoj sem, hrani me, ker povelj tvojih iščem.
Ko me čakajo krivični, da me pogubé, pregledujem pričanja tvoja.
Sleherne popolnosti vidim da je konec; povelje tvoje pa je obširno silno.
Kako ljubim zakon tvoj! ves dan je premišljevanje moje.
Modrejšega od sovražnikov mojih me dela po poveljih tvojih; ker vekomaj mi je na strani.
Razumnejši postajam od vseh učenikov svojih; ker pričanja tvoja so premišljevanje moje.
Razumnejši sem od starcev, ker hranim povelja tvoja.
Od vsake hudobne steze zadržujem noge svoje, da spolnjujem besedo tvojo.
Od sodbâ tvojih se ne ganem, ker ti me učiš.
Kako sladki so mojemu grlu govori tvoji! sladkejši od medú ustom mojim.
Po poveljih tvojih sem razumen, zatorej sovražim vsako stezo krivičnosti.
Svetilo nogi moji je beseda tvoja, in poti moji luč.
Prisegel sem, kar bodem držal, da bodem spolnjeval pravične sodbe tvoje.
Ponižan sem silno, Gospod; živega me ohrani, po besedi svoji.
Prostovoljne daritve ust mojih sprejemaj, prosim, Gospod; in pravice svoje me úči.
Duša moja je vedno v roki moji; vendar ne zabim tvojega zakona.
Mogočni krivičniki mi stavijo zanko, vendar od povelj tvojih ne zajdem.
Pričanja tvoja imam vekomaj, ker so veselje mojemu srcu.
Srce svoje nagibljem, da spolnjuje postave tvoje, vekomaj, večno!
Misli druge sovražim, zakon pa tvoj ljubim.
Zatišje si moje in ščit moj; v besedi tvoji imam nado.
Umaknite se od mene, hudobni, da hranim ukaze svojega Boga.
Podpiraj me po govoru svojem, da živim; in ne osramoti me v nadi moji.
Podpiraj me, da bodem otét, in da gledam vedno na postave tvoje.
Vse, kateri izgrešujejo postave tvoje, teptaš; ker krivična je njih zvijača.
Kakor žlindro odpravljaš vse krivične sè zemlje; zatorej ljubim pričanja tvoja.
Od strahú pred teboj trepeče meso moje; tako me je strah tvojih sodbâ.
Po sodbi delam in pravici; ne izročaj me njim, ki me stiskajo.
Porok bodi hlapcu svojemu na dobro; da me ne zatirajo prevzetni.
Oči moje koperné po blaginji tvoji, in po pravičnem govoru tvojem.
Ravnaj po milosti svoji s hlapcem svojim; in postave svoje me úči.
Hlapec sem tvoj, storí me razumnega, da spoznam pričanja tvoja.
Čas je, da dela Gospod; v nič dévajo zakon tvoj.
Zatorej bolj ljubim ukaze tvoje, ko zlato in sicer najčistejše.
Zato spoznavam vse ukaze za prave; vsako stezo krivičnosti sovražim.
Čudovita so pričanja tvoja; zatorej jih hrani duša moja.
Dohod besed tvojih razsvetljuje; z razumnostjo podučuje preproste.
Usta svoja raztezam in sopiham; ker želján sem ukazov tvojih.
Ozri se v mé in storí mi milost; kakor je prav proti njim, kateri ljubijo ime tvoje.
Noge moje utrdi v govoru svojem, in ne daj da gospoduje kaka krivica z menoj.
Otmi me zatiranja ljudî, da spolnjujem postave tvoje.
Daj, da sveti tvoje obličje pred hlapcem tvojim; in úči me postave svoje.
Potoki vodâ tekó iz mojih oči, zaradi njih, ki ne spolnjujejo tvojega zakona.
Pravičen si, Gospod, in raven v sodbah svojih.
Ukazal si pravična pričanja svoja, in silno zvesta.
Od gorečnosti svoje ginem, ker besede tvoje zabijo sovražniki moji.
Čist je govor tvoj močno; zatorej ga ljubi hlapec tvoj.
Majhen sem jaz in zaničevan; povelj tvojih ne zabim,
Pravice tvoje, vedne pravice, in postave tvoje resnične.
Zatiranje in stiska me obhajati; ukazi tvoji so razveseljevanje moje.
Pravica pričanj tvojih je vekomaj; razumnega me naredi, da živim.
Ko te kličem iz vsega srca, usliši me, Gospod, da hranim postave tvoje.
Ko te kličem, reši me, da spolnjujem pričanja tvoja.
Préd te pridem v somraku, da vpijem; v besedo tvojo imam upanje.
Oči moje prehitujejo straže, premišljat govor tvoj.
Glas moj poslušaj po milosti svoji, Gospod; po sodbah svojih ohrani me živega,
Ko se bližajo pregrehe učenci, ki so daleč od zakona tvojega,
Blizu si, Gospod; in vsi ukazi tvoji so resnica.
Zdavnaj vem o pričanjih tvojih, da si jih ustanovil vekomaj.
Ozri se v nadlogo mojo, in reši me; ker zakona tvojega ne zabim.
Prevzemi pravdo mojo in reši me; po govoru svojem ohrani me živega.
Daleč od krivičnih bodi blaginja, ker ne iščejo postav tvojih.
Usmiljenje tvoje je obilo, Gospod; po sodbah tvojih, ohrani me živega.
Dasì je mnogo preganjalcev mojih in sovražnikov mojih, od pričanj tvojih ne krenem.
Kakor hitro vidim izdajalce, mučim z gnjusom samega sebe, ker se ne držé govora tvojega.
Glej, da ljubim povelja tvoja, Gospod; po milosti svoji ohrani me živega.
Preblaga beseda tvoja je sama resnica; in vekomaj je vsaka pravična sodba tvoja.
Ko me preganjajo po nedolžnem prvaki; boji se besede tvoje moje srce.
Veselim se govora tvojega; kakor kdor je našel plen obilen.
Krivičnost sovražim in studim, zakon tvoj ljubim.
Sedemkrat te hvalim na dán za pravične sodbe tvoje.
Velik mir imajo, kateri ljubijo zakon tvoj, in ní jim izpotike.
Blaginje tvoje čakam, Gospod; in ukaze tvoje spolnjujem.
Duša moja spolnjuje pričanja tvoja, in ljubim jih močno.
Povelja tvoja spolnjujem in pričanja tvoja, ker vsa pota moja so pred teboj.
Vpitje moje se bližaj tvojemu obličju, Gospod; po besedi svoji naredi me umnega.
Molitev moja pridi pred obličje tvoje; po govoru svojem otmi me.
Hvala bodo vrela z ustnic mojih, ko me bodeš učil postave svoje.
Jezik moj bode prepeval govor tvoj, da so prepravične vse zapovedi tvoje.
V pomoč mi bodi na strani roka tvoja; ker volim povelja tvoja.
Po blaginji tvoji hrepenim, Gospod; in zakon tvoj je vse razveseljevanje moje.
Živi duša moja, da hvali tebe; in sodbe tvoje naj pomagajo meni.
Potikam se kakor ovca izgubljena, išči svojega hlapca; ker povelj tvojih ne zabim.