Odlična pesem Davidova. Reši me, Bog mogočni; ker k tebi pribegam:
Gospodu govoriš: Gospod si moj, blaga mojega ne bodeš hranil pri sebi:
Svetim, ki so v deželi in veličastnim ga podeliš; na katerih je vse razveseljevanje moje.
Njim množijo bolečine kateri drugemu delé; daroval ne bodem njih krvavih daritev, ne jemal njih imen na ustne svoje.
Gospod je delež pristave moje in mojega ljudstva; ti vzdržuješ osodo mojo.
Mérne vrvi so mi pale v preprijetnih krajih; tudi posestvo je sprelepo, katero me je doletelo.
Blagoslavljal bodem Gospoda, kateri mi je dal sovèt; tudi ponoči me podučujejo obisti moje.
Predočujem si Gospoda neprestano; ker je na desnici moji, ne omahnem.
Zatorej se veseli srce moje in raduje se slava moja; tudi meso moje prebiva brez skrbi.
Ker duše moje ne bodeš pustil v grobu, ne pripustil ljubljencu svojemu, da vidi trohnobo.
Naznanjaš mi življenja stezo; najslajših radosti obilost pred obličjem tvojim, na desnici tvoji vekomaj.