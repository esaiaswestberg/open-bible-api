Slavite Gospoda, ker dober je, ker vekomaj je milost njegova.
Reci sedaj Izrael, da je vekomaj milost njegova.
Rekó naj sedaj, kateri so iz rodovine Aronove, da je vekomaj milost njegova.
Rekó naj sedaj, kateri se bojé Gospoda, da je vekomaj milost njegova.
Iz stiske same sem klical Gospoda, odgovoril je in postavil me na širjavo Gospod.
Gospod mi je na strani; ne bodem se bal, kaj bi mi storil človek?
Gospod mi je na strani z mojimi pomočniki; zatorej jaz zaničujem sovražnike svoje.
Boljše je pribegati h Gospodu, nego zaupanje imeti v kakega človeka.
Boljše je pribegati h Gospodu, nego zaupanje imeti v prvake.
Vsi narodi so me bili obdali; ali v imenu Gospodovem sem jih uničil.
Zopet in zopet so me bili obdali, ali v imenu Gospodovem sem jih uničil.
Obdali so me bili kakor čebele; ugasnili so kakor trnjev ogenj, ker v imenu Gospodovem sem jih uničil.
Močno si me bil pahnil, da bi padel; ali Gospod mi je bil na pomoč.
Moč moja in pesem Gospod, on mi je bil v blaginjo.
Glas petja in blaginje je v šatorih pravičnih, govoreč: Desnica Gospodova dela vrlo.
Desnica Gospodova povzdignena, desnica Gospodova dela vrlo.
Ne bodem umrl, ampak živel, da oznanjam dela Gospodova.
Ostro me je pokoril Gospod; ali smrti ni me izdal.
Odprite mi vrata pravice, da vnidem skozi njé in slavim Gospoda.
Ta so prava vrata do Gospoda, skozi katera vhajajo pravični.
Slavil te bodem, ker si me uslišal in bil mi v blaginjo.
Kamen, katerega so bili zavrgli zidarji, on je za vogelni kamen.
Od Gospoda je on, čudovit je v naših očéh.
Ravno ta dan je storil Gospod, radujmo in veselimo se v njem.
Prosim, Gospod, reši zdaj; prosim, Gospod, dobro srečo daj zdaj.
Slava mu, ki gre v imenu Gospodovem; blagoslavljamo vas, iz hiše Gospodove,
Boga mogočnega Gospoda, ki nas je razsvetlil. Zvezujte daritve praznične z vrvmi noter do oltarjevih rogóv.
Bog mogočni si moj, zato te bodem slavil, Bog moj, bodem te poviševal.
Slavite Gospoda, ker dober je, ker vekomaj je milost njegova.