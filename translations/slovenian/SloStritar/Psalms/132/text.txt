Pesem preizvrstna. Spominjaj se, Gospod, Davida, z vso bridkostjo njegovo.
Da je prisegel Gospodu, obljubil mogočnemu Bogu Jakobovemu
"Ne pojdem v hišo svoje šator, stopil ne bodem v ležišče postelje svoje;
Spanja ne bodem dal svojim očém, dremanja trepalnicam svojim:
Dokler ne najdem mesta za Gospoda, bivališča za mogočnega Boga Jakobovega."
Glej, slišali smo, da je bilo v Efratski deželi; našli smo ga bili v pokrajinah Jarovih.
Bližamo se šatorom njegovim, priklanjamo se pred nog njegovih podnožjem.
Vstani, Gospod, v svoj počitek, ti in skrinja moči tvoje.
Duhovniki tvoji naj se oblečejo s pravico, in pojó naj, katere milostno sprejemlješ.
Zavoljo Davida, hlapca svojega, ne odvrni maziljenca svojega obličja.
Prisegel je Gospod Davidu resnico, od katere ne bode odstopil, govoreč: "Od telesa tvojega sadú bodem posadil na prestol tvoj.
Ako se bodo držali zaveze moje sinovi tvoji in pričanj mojih posameznih, katera jih bodem učil, bodo tudi njih sinovi vekomaj sedeli na prestoli tvojem."
Ker Gospod je izvolil Sijon, želel si ga je za prebivališče svoje:
"To je počitek moj vekomaj, tu bodem prebival, ker to sem si želel.
Brašno njegovo bodem mogočno blagoslovil; potrebne njegove bodem nasitil z jedjo.
In duhovnike njegove bodem oblekel z blaginjo, in katere v nji blagovoljno sprejemam, bodejo peli.
Tam bodem storil, da bode poganjal rog Davidov, kjer sem pripravil svetilo maziljencu svojemu.
Sovražnike njegove bodem oblekel sè sramoto, nad njim pa bode cvèlo venčanje njegovo.