Pesem meševita Davidova, katero je pel Gospodu na besede Kusa Benjaminca.
Gospod, Bog moj, k tebi pribegam; reši me vseh preganjalcev mojih in oprosti me.
Da ne zgrabi kakor lev duše moje in raztrga, ko ni pomočnika.
Gospod, Bog moj, ako sem storil tisto, ako je krivica na rokah mojih:
Ako sem storil hudo v miru živečemu z menoj, ki sem mu rad pomagal, kateri me je zatiral po krivem:
Preganja naj sovražnik dušo mojo in dohiti ter potepta na tleh življenje moje; in storí naj, da v prahu biva slava moja.
Vstani, Gospod, v jezi svoji; dvigni se silno razkačen proti njim, ki me zatirajo; in čuj nad menoj, sodbo si zapovedal.
Torej narodov zbor naj te obdá in nad njim vrni se v višavo.
Gospod sodi ljudstva; sodi me, Gospod, po pravičnosti moji in po nedolžnosti moji razsodi zame.
Propade naj, prosim, zlo krivičnih, in pravičnega utrdi; kakor preiskuješ srca in obisti, Bog pravični.
Ščit moj je v Bogu, ki daje blaginjo pravičnim v srci,
V Bogu, ki je pravičnemu bramba in Bogu mogočnem, ki se srdi vsak dan.
Ako se ne izpreobrne krivični, nabrusi svoj meč; lok svoj je napél in pomeril vanj.
Pomeril je vanj smrtno orožje; pušice svoje zgrabi zoper divjajoče.
Glej, rodil bode ničemurnost; kakor je spočel nadlogo, tako bode rodil laž.
Vodnjak je kopal in izglobal ga; vanj je planil, v jami opravljat delo svoje.
Povrne se nadloga njegova na glavo njegovo in nad téme njegovo pride njegova krivica.
Slaviti hočem Gospoda po pravici njegovi in prepeval bodem imenu Gospoda najvišjega.