Pesem Davidova. Ne razsrdi se zaradi hudobnih, ne zavidaj njih, ki delajo krivico.
Ker hitro se pokosé kakor seno, in kakor nežne trave zelenje odpadejo.
Zaupaj v Gospoda in delaj dobro; prebivaj v deželi in v poštenosti se pasi.
In razveseljuj se v Gospodu, ki ti bode dal srca tvojega prošnje.
Izróči Gospodu svojo pot in zaupaj vanj; on bode že storil.
Kakor luč bode pokazal pravičnost tvojo, in pravico tvojo kakor poldan.
Zanašaj se na Gospoda in čakaj ga neprestano: ne razsrdi se zaradi njega, ki ima srečo na poti svoji; zaradi moža, ki doprinaša, kar misli.
Odjenjaj od jeze, in pústí togoto, ne razsrdi se, da bi le hudo storil.
Ker hudobniki se bodejo iztrebili: čakajoči pa Gospoda dedovali bodejo sami deželo.
In še malo, in celo ne bode krivičnega: ko bodeš ogledoval mesto njegovo, ne bode ga.
Krotki pa bodejo dedovali deželo, in radovali se bodejo v obilosti mirú.
Ko misli krivični zoper pravičnega, in škriplje sè zobmí svojimi proti njemu,
Smeje se mu Gospod, ker vidi, da prihaja dan njegov.
Meč naj so potegnili krivični in lok svoj napéli, da poderó ubozega in siromaka, da pobijejo poštene na potu:
Meč njihov predere njih srce, in zdrobé se njihovi loki.
Dobro je vsakemu pravičnemu malo, bolje nego obilost mnogim krivičnim.
Ker roke krivičnih se zdrobé, pravične pa podpira Gospod.
Gospod pozna čase poštenih, tako da bode posest njihova vekomaj.
Osramoté se ne o hudem času; temuč nasitijo se o lakoti času,
Ko krivični poginejo in sovražniki Gospoda kakor kar je drazega v jagnjetih, kakor to mine v dim, minejo oni.
Na pósodo jemlje krivični, a vrniti ne more; pravični pa je milosten in daruje:
Ker blagoslovljeni po njem podedovajo deželo, prokleti pa po njem pogubé se.
Gospod stavi stopinje možu, katerega poti se raduje.
Ko pada, ne zvrne se; ker Gospod podpira roko njegovo.
Otrok sem bil, postaral sem se tudi, ali videl nisem pravičnege zapuščenega tako, da bi kruha iskalo seme njegovo.
Ves dan deli milost in posoja, in v blagoslovu je seme njegovo.
Odstopi od hudega, in delaj dobro; tako prebivaj vekomaj.
Ker Gospod ljubi pravico, in ne zapusti njih, katerim je dobrovoljen; na veke se ohrani, seme pa krivičnih se iztrebi.
Pravični bodo podedovali deželo, in prebivali bodo večno v njej.
Pravičnega usta premišljajo modrost, in jezik njegov govori pravico.
V srci njegovem je postava njegovega Boga, noga njegova ne omahuje na hojah svojih.
Krivični pa zalezuje pravičnega in želi ga umoriti.
Gospod ga ne zapusti v roki njegovi, ne dovoli, da se obsodi, ko se sodi.
Pazi na Gospoda in drži se poti njegove: tedaj te povzdigne, da bodeš podedoval deželo, videl krivičnih pogubo.
Videl sem krivičnega, ko je pognal z veliko močjo, in se razvijal kakor domače drevo zeleneče.
Potem je minil, in glej, ni ga bilo več: ker iskal sem ga, a našel se ni.
Opazuj poštenega, in glej pravičnega, konec tega moža je mir.
Grešniki pa se pogubljajo vsi vkup; konec krivičnih se iztrebi.
Ker blaginja njih je od Gospoda, moč njih o času stiske.
In pomaga jim Gospod ter otima jih; otima jih krivičnih ter jih ohranja, ker pribegajo k njemu.