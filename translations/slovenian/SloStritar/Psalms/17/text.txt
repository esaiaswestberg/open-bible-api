Molitev Davidova: Čuj, Gospod, pravico, poslušaj vpitje moje; uho nagni molitvi moji brez ustnic zvijačnih.
Od obličja tvojega izidi pravica moja; oči tvoje naj gledajo, kar je pravično.
Ko bodeš preiskal srce moje, obiskal ponoči, preskušal me, ne najdeš; kar mislim, ne prestopi mojih ust.
Pri delih človeških, po besedi ustnic tvojih opazujem steze silovitega.
Ohrani korake moje na stezah svojih, da ne zaidejo moje noge.
Jaz te kličem, ker me slišiš, Bog mogočni; nagni k meni uho svoje, poslušaj govor moj.
Odloči milosti svoje, o ti, ki otimaš preganjalcev pribegajoče na desnico tvojo.
Hrani me kakor zenico v očesu; sè senco peroti svojih skrivaj me:
Zaradi krivičnih, ki me napadajo, sovražnikov mojih glavnih, ki me obdajajo.
Mast svojo masté, z usti svojimi govoré prevzetno:
Hojo našo zdaj obdajajo nam; oči svoje obračajo vpirajoč v tla.
Podoba je vsakega kakor leva želečega zgrabiti, in kakor mladega leva čepečega v zakotji.
Vstani, Gospod, prehítí obličje njegovo; trešči ga, izpuli dušo mojo z mečem svojim krivičnemu.
Ljudém izpuli v roko svojo, Gospod, ljudém od svetá, katerih delež je v tem življenji, katerim trebuh polniš sè skrivnim zakladom svojim; sitijo se sinovi in preobilost svojo zapuščajo otrokom svojim.
Jaz bodem v pravičnosti videl obličje tvoje, sitil se bodem, ko se zbudim, s podobo tvojo.