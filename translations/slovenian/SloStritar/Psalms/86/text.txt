Molitev Davidova: Nagni, Gospod, uho svoje; usliši me, ker siromak sem in ubožen.
Reši dušo mojo, ker tisti sem, kateremu deliš milost; reši hlapca svojega, ti Bog moj, ko imam zaupanje v tebe.
Milost mi izkaži, Gospod; ker kličem te ves dan.
Razveseli dušo svojega hlapca; ker do tebe, Gospod, povzdigujem dušo svojo.
Ti namreč, Gospod, si dober in prizanašaš, in obilen v milosti vsem, ki te kličejo.
Čuj molitev mojo, Gospod; in poslušaj prošenj mojih glas.
O času stiske svoje te kličem, ker uslišuješ me.
Ni ti enakega med vsemi bogovi, o Gospod; in dél ni tvojim enakih.
Vsi narodi, katerim jih deliš, prihajajočim, klanjajo se pred teboj, in čast dajó tvojemu imenu.
Ker velik si in čudovit, ti sam si Bog.
Uči me, Gospod, pot svoj; hodim naj dalje v resnici tvoji; zberi srce moje, da se boji tvojega imena.
Slavil te bodem, Gospod Bog moj, iz vsega svojega srca; in čestil bodem imé tvoje vekomaj.
Ker velika je milost tvoja do mene, in rešil si dušo mojo iz spodnjega groba.
O Bog, prevzetniki se spenjajo zoper mene, in silovitnikov krdela iščejo življenja mojega, ker te nimajo pred očmi.
Ti pa, Gospod, Bog mogočni, usmiljen si in milosten; potrpežljiv in obilen v milosti in zvestobi.
Ozri se v mé, in milost mi stórí; daj moč svojo hlapcu svojemu, in reši dekle svoje sina.
Stóri znamenje nad menoj v dóbro; da naj vidijo sovražniki moji in se sè sramoto oblijó, ko mi bodeš ti, Gospod, pomagal, in potolažil me.