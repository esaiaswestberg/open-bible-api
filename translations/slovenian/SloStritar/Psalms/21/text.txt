Načelniku godbe; psalm Davidov.
Gospod, moči tvoje veseli se kralj, in blaginje tvoje kako se silno raduje!
Željo srca njegovega mu daješ, in kar so ustne njegove govorile, ne odrékaš.
Dà, prehitevaš ga z blagodari, na glavo njegovo pokladaš venec iz zlata prečistega.
Življenja te je prosil, dal si mu; tudi dnî dolgost na vedno večne čase.
Velika je slava njegova po blaginji tvoji; díko in veličastvo si položil nanj.
Ker pripravil si mu blagoslove na vekomaj; razjasnil ga z radostjo od svojega obličja.
Ker kralj sam upa v Gospoda; zato v zaupanji na milost Najvišjega ne omahne.
Z roko svojo dosežeš vse neprijatelje svoje; z desnico svojo dosežeš vse svoje sovražnike.
Narediš, da so kakor peč ognjena ob času srditega obličja tvojega; Gospod jih pogoltne v jezi svoji, kakor da jih ogenj uniči.
Sad njih pokončaš sè zemlje, in njih seme izmed sinov človeških.
Ker nameravali so ti hudo; izmišljali so naklep: ne morejo!
Ker staviš jih kakor gomilo; na strune svoje pokladaš pušice ter jih streljaš proti njih obličjem.
Dvigni se, Gospod, v moči svoji; pojmo in prepevajmo o hrabrosti tvoji.