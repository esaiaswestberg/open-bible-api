A za duhovne stvari ne čem, bratje, da bi ničesar ne znali.
Veste, da ste pogani bili in hodili k nemim malikom, kakor so vas vodili;
Za to vam dajem na znanje, da nikdor v duhu Božjem govoreč ne govori prekletstva Jezusu, in nikdor ne more reči Gospoda Jezusa razen v Duhu svetem.
So pa razločki darov, ali eden je Duh,
In so razločki službe, ali eden je Gospod.
In so razločki del, ali eden je Bog, kteri dela vse v vsem.
A vsakemu se daje razodetje Duha na korist.
Kajti enemu se po Duhu daje beseda modrosti, a drugemu beseda znanja po ravno tistem Duhu,
Drugemu pa vera v ravno tistem Duhu, a drugemu dar ozdravljanja v ravno tistem Duhu;
A drugemu dela moči, drugemu pa preroštvo, a drugemu razločevanje duhov, drugemu pa raznovrstnost jezikov, a drugemu razkladanje jezikov.
A vse to dela ravno tisti Duh, razdeljujoč po svojej volji vsakemu kakor hoče.
Kajti kakor je telo eno in ude ima mnogo, a vsi udje enega telesa, če tudi jih je mnogo, eno so telo; tako tudi Kristus.
Ker smo se v enem Duhu mi vsi v eno telo krstili, bodi si Judje, bodi si Grki, bodi si sužnji, bodi si svobodni, in vsi smo se v enega Duha napojili.
Kajti telo ni eden ud, nego mnogi.
Če reče noga: "nisem roka, nisem od telesa," je li za to ni od telesa?
In če reče uho: "nisem oko, nisem od telesa," jeli za to ni od telesa?
Ko bi bilo celo telo oko, kje bi bil sluh? ko bi bilo celo sluh, kje bi bil voh?
Sedaj je pa Bog postavil ude enega vsakega izmed njih po telesu, kakor je hotel.
Ko bi bili pa vsi eden ud, kje bi bilo telo?
Sedaj so pa mnogi udje, a telo eno.
Pa oko ne more reči roki: "ni mi to treba," ali zopet glava nogama: "ni mi vaju treba."
Nego s tem bolje so potrebnejši udje telesa, kteri se slabejši zdé;
In kteri nam se zdé manje častni na telesu, okoli teh stavimo obilnejšo čast, in naši nespodobni imajo obilnejšo spodobnost.
A našim spodobnim pa tega ni treba. Ali Bog je zložil telo, davši pomanjkljivemu večo čast,
Da bi ne bilo razpora v telesu, nego da bi udje enako skrbeli eden za drugega.
In če trpi eden ud, ž njim trpé vsi udje, a če se slavi eden ud, ž njim se veselé vsi udje.
Vi pa ste telo Kristusovo in udje med seboj;
In nektere si je postavil Bog v cerkvi prvič za aposteljne, drugič za preroke, tretjič za učitelje; po tem moči, za tem dari ozdravljanja, pomaganja, vladanja, raznovrstnost jezikov.
Jeli so vsi aposteljni? jeli vsi preroki? jeli vsi učitelji? jeli vsi moči?
Jeli imajo vsi darove ozdravljanja? jeli vsi jezike govoré? jeli vsi razkladajo?
Hrepenite pa za boljšimi darovi, in še boljšo pot vam kažem.