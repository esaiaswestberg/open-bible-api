A gledé zbire za svete storite tudi vi tako, kakor sem naredil za Galatijske cerkve.
Prvi dan po sobotah naj vsak vas pri sebi deva na stran in spravlja, kolikor mu se dobro zdí, da ne bodo zbire ta krat, kedar pridem.
Kedar pa pridem, pošljem tiste, ktere za dobre za to spoznate po listih, da odnesó vaš blagoslov v Jeruzalem;
Ko bi pa vredno bilo, da tudi jaz grem, pojdejo z menoj.
Prišel bom pa k vam, kedar Macedonijo prejdem, (kajti šel bom skozi Macedonijo).
A pri vas se more biti pomudim, ali pa tudi črez zimo ostanem, da me vi spremite, kedar bom hodil.
Kajti ne čem vas le mimo gredé videti, a upam nekoliko časa pri vas ostati, če Gospod ukrene,
Ostal pa bom v Efezu noter do binkošti.
Kajti vrata so mi odprta velika in široka in nasprotnikov je mnogo.
Če pa pride Timotej, glejte, da bo brez straha pri vas; kajti opravlja Gospodovo delo kakor jaz.
Nikdor naj ga torej ne zaničuje, a odpošljite ga v miru, da pride k meni, ker ga pričakujem z brati.
Gledé brata Apola pa: mnogo sem ga prosil, da bi prišel k vam z brati, in nikakor ga ni bila volja sedaj priti, a prišel bo, kedar utegne.
Čujte, stojte v veri, možki se držite, trdni bodite.
Vse vaše naj se v ljubezni godi.
Prosim vas pa, bratje: veste za Štefanov dom, da je prvina v Ahaji, in da so se na služenje svetim odločili;
Da se tudi vi podlagate takim in vsakemu, kteri ž njimi dela in se trudi.
Veselim se pa prihoda Stefanovega in Fortunatovega in Ahajikovega, ker so mi nadomestili, da nisem vas pogrešal;
Zakaj spokojili so mojega duha in vašega. Spoštujte torej take.
Pozdravljajo vas cerkve Azijske; pozdravljata vas v Gospodu mnogo Akvila in Priscila s cerkvijo v njunem domu.
Pozdravljajo vas bratje vsi; pozdravite eden drugega v svetem poljubku.
Pozdrav z mojo, Pavlovo roko.
Če kdo ne ljubi Gospoda Jezusa Kristusa, preklet bodi, maràn athà!
Milost Gospoda Jezusa Kristusa z vami!
Moja ljubezen z vami vsemi v Kristusu Jezusu! Amen.  Korinčanom prvi list pisan iz mesta Filipov a poslan po Štefanu in Fortunatu in Ahajiku in Timoteji.