O DAJTE zahvalo Gospodu, kajti On je dober; kajti Njegovo usmiljenje in ljubeča-skrbnost vztrajata za vedno!
Naj tako rečejo Gospodovi odkupljenci, katere je On osvobodil iz roke nasprotnika,
in jih zbral iz dežel, od vzhoda in od zahoda, od severa in od [Rdečega] morja na jugu.
Nekateri so odtavali v divjino po osamljeni puščavski poti; niso našli mesta za bivanje.
Lačni in žejni so oslabeli; njihova življenja so bila blizu propada.
Potem so v svoji stiski klicali h Gospodu in On jih je osvobodil iz njihovih težav.
On jih je izpeljal po ravni in pravi poti, da bi lahko šli v mesto, kjer bi si lahko postavili svoje domove.
Oh, da bi ljudje hvalili [in se izpovedali] Gospodu zaradi Njegove dobrote in ljubeče-skrbnosti in Njegovih čudovitih del človeškim otrokom!
Kajti On zadovoljuje hrepenečo dušo in lačno dušo napolnjuje z dobrim.
Nekateri so sedeli v temi in v smrtni senci, bili so zvezani v trpljenju in v okovih,
zato, ker so se uprli zoper besede Boga in prezirali nasvet Najvišjega.
Zato je njihova srca On upognil s težkim delom; spotaknili so se in padli in nikogar ni bilo, ki bi pomagal.
Potem so v svoji stiski klicali h Gospodu in On jih je rešil iz njihovih težav.
On jih je privedel ven iz teme in smrtne sence in prelomil vezi, ki so jih držale.
Oh, da bi ljudje hvalili [in se izpovedali] Gospodu zaradi Njegove dobrote in ljubeče-skrbnosti in Njegovih čudovitih del človeškim otrokom!
Kajti On je zlomil bronaste duri in razrezal železne rešetke.
Nekateri so bedaki, [so oboleli] zaradi načina svojih prestopkov in so prizadeti zaradi svojih krivičnosti.
Njim se gnusi vsaka vrsta hrane in približujejo se durim smrti.
Potem so v svoji stiski klicali h Gospodu in On jih osvobodi iz njihovih težav.
On pošlje Svojo besedo in jih ozdravi in reši iz jame in pogubljenja.
Oh, da bi ljudje hvalili [in se izpovedali] Gospodu zaradi Njegove dobrote in ljubeče-skrbnosti in Njegovih čudovitih del človeškim otrokom!
In žrtvujejo naj žrtve zahvaljevanja in naštevajo naj Njegova dejanja z vzkliki radosti in petjem!
Nekateri gredo dol do morja in prek njega potujejo z ladjami, da poslujejo v velikih vodah;
ti vidijo Gospodova dela in Njegove čudeže v globinah.
Kajti On ukazuje in vzdiguje viharni veter, ki dviguje morske valove.
[Tisti v tujini] se vzpenjajo do podaljška nebes, ponovno gredo dol do globin; njihov pogum se raztopi zaradi njihovega položaja.
Obračajo se sem ter tja in se opotekajo kakor pijanec in so pri koncu s svojo razumnostjo, [vsa njihova modrost je šla v nič].
Potem so v svoji stiski klicali h Gospodu in On jih privede ven iz njihovih težav.
On utiša vihar v miren in nežen šepet, tako da so morski valovi mirni.
Potem so ljudje zadovoljni zaradi miru in On jih privede v njihov zaželen pristan.
Oh, da bi ljudje hvalili [in se izpovedali] Gospodu zaradi Njegove dobrote in ljubeče-skrbnosti in Njegovih čudovitih del človeškim otrokom!
Naj Ga prav tako povzdigujejo v zboru ljudstva in Ga hvalijo v družbi starešin.
On reke spreminja v divjino, vodne izvire v žejna tla,
rodovitno deželo v neplodno zemljo, slano pustinjo, zaradi zlobnosti tistih, ki v njej prebivajo.
On divjino spreminja v vodni bazen in suha tla v vodne izvire;
in tam On stori lačnim, da prebivajo, da bi lahko pripravili mesto za prebivanje,
in sejali polja ter zasajali vinograde, ki prinašajo sadove rasti.
On jih prav tako blagoslavlja, tako da so silno pomnoženi in ne dopusti, da bi se njihova živina zmanjšala.
Ko so zaradi zatiranja, stiske in bolesti zmanjšani in upognjeni,
On izlije prezir na prince in jim povzroči, da odtavajo v puste kraje, kjer ni poti.
Vendarle On vzdiguje ubogega in pomoči potrebnega iz trpljenja in dela njihove družine kakor čredo.
Iskreni bodo to videli in bodo zadovoljni, toda vsa krivičnost bo zaprla svoja usta.
Kdorkoli je moder, [če je kdo resnično moder], bo izpolnjeval in pazil na te stvari; in oni bodo prizadevno preudarili usmiljenje in Gospodovo ljubečo-skrbnost.