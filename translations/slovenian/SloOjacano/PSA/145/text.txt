POVZDIGOVAL Te bom, moj Bog, o Kralj; in Tvoje ime bom blagoslavljal za vedno in večno, [s hvaležnim, vdanim hvaljenjem].
Vsak dan [z njegovimi novimi razlogi] Te bom blagoslavljal, [vdano in hvaležno Te bom hvalil]; da, Tvoje ime bom hvalil za vedno in večno.
Silen je Gospod in zelo naj bo hvaljen; in Njegova veličina je [tako obsežna in globoka, kot bi bila] neraziskavna.
En rod bo glasno hvalil Tvoja dela drugemu in bo razglašal Tvoja mogočna dejanja.
O slavnem blišču Tvojega veličastva in o Tvojih čudežnih delih bom premišljeval.
Ljudje bodo govorili o moči Tvojih strahovitih in strašnih dejanj in jaz bom razglašal Tvojo veličino.
[Kot studenec] bodo izlivali slavo Tvoje velike in obilne dobrote in na glas bodo peli o Tvoji pravičnosti in pravici.
Gospod je milostljiv in poln sočutja, počasen k jezi in bogat v usmiljenju ter ljubeči-skrbnosti.
Gospod je dober vsem in Njegova nežna usmiljenja so nad vsemi Njegovimi deli, [nad celostnostjo ustvarjenih stvari].
Vsa Tvoja dela naj Te hvalijo, o Gospod in Tvoji ljubljenci naj Te blagoslavljajo, [Tvoji sveti naj Te obožujoče in hvaležno priznajo ter hvalijo]!
Govorili bodo o slavi Tvojega kraljestva in se pogovarjali o Tvoji oblasti,
da bi človeškim sinovim dali vedeti o Božjih mogočnih delih in slavnem veličastju Njegovega kraljestva.
Tvoje kraljestvo je večno kraljestvo in Tvoje gospostvo traja skozi vse rodove.
Gospod podpira vse tiste, [v Njegovi lasti], ki padajo in dviguje vse tiste, ki so upognjeni.
Oči vseh čakajo na Tebe, [gledajoče, opazujoče in pričakujoče] in Ti jim daješ njihovo hrano ob pravem času.
Odpri Svojo roko in vsako živo stvar zadovolji z naklonjenostjo.
Gospod je [neupogljivo] pravičen na vseh Svojih poteh in milostljiv ter usmiljen v vseh Svojih delih.
Gospod je blizu vsem, ki kličejo k Njemu, vsem tem, ki iskreno in v resnici kličejo k Njemu.
On bo izpolnil želje teh, ki se Ga častitljivo in obožujoče bojijo; On bo tudi uslišal njihov klic in jih bo rešil.
Gospod ohranja vse tiste, ki Ga ljubijo, toda vse zlobne bo On uničil.
Moja usta bodo govorila Gospodovo hvalnico; in vse meso naj blagoslavlja, (obožujoče in hvaležno hvali) Njegovo sveto ime za vedno in večno.