KO JE IZRAEL prišel ven iz Egipta, hiša Jakobova iz ljudstva tujega jezika,
je Juda postal [Božje] svetišče, (sveti kraj Njegovega prebivališča) in Izrael Njegovo gospostvo.
[Rdeče] morje je gledalo in zbežalo; [reka] Jordan je bila obrnjena nazaj.
Gore so poskakovale kakor ovni, majhni griči kakor jagnjeta.
Kaj ti je, o [Rdeče] morje, da bežiš? O Jordan, da se obračaš nazaj?
Ve gore, ki skačete kakor ovni in vi majhni griči kakor jagnjeta?
Trepetaj, o zemlja, ob prisotnosti Gospoda, ob prisotnosti Jakobovega Boga,
ki je skalo spremenil v vodni bazen, kremen v izvir vodá.