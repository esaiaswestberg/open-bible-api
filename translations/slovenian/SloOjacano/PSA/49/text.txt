POSLUŠAJTE TO, vsa ljudstva; nastavite uho, vsi vi prebivalci sveta,
oboji, nizki in visoki, bogati in revni skupaj:
moja usta bodo govorila modrost; in premišljevanje mojega srca bo razumevanje.
Jaz se bom podredil in pritrdil priliki ali pregovoru; na glasbo lire bom razvil svojo uganko (svoj problem).
Zakaj bi se bal v dneh hudobije, ko me krivica tistih, ki bi me prevarali, obdaja na vsaki strani,
celo od tistih, ki zaupajo in se zanašajo na svoje bogastvo in se bahajo iz obilice njihovega bogastva?
Nobeden izmed njih ne more nikakor odkupiti [ali sebe ali] svojega brata, niti dati Bogu odkupnine zanj –
kajti odkupnina za življenje je predraga in [cena, ki jo nekdo lahko plača] nikoli ne more zadoščati –
tako da bi lahko živel za vedno in nikoli ne bi videl jame (groba) in razpada.
Kajti vidi, da celo modri ljudje umrejo; [samozavesten] bedak in nori enako izgineta in svoje imetje pustita drugim.
Njihovo notranje mišljenje je, da se bodo njihove hiše nadaljevale za vedno in njihovi kraji bivanja za vse rodove; svojo zemljo imenujejo sebi lastno, [ločeno od Boga] in po svojih lastnih imenih.
Toda človek, z vso svojo častjo in bliščem, ne ostane; je kakor živali, ki poginejo.
To je usoda tistih, ki so bedasto prepričani in vendar po njih ljudje odobravajo njihove izreke.
Sela, [ustavi se in mirno razmisli o tem]! Kakor ovce so določeni za Šeol, (kraj mrtvih); smrt bo njihov pastir. In iskreni bodo zjutraj gospodovali nad njimi; in njihova oblika in lepota bosta použiti, kajti Šeol bo njihovo bivališče.
Toda Bog me bo odkupil od oblasti Šeola, (kraja mrtvih); kajti On me bo sprejel.
Sela, [ustavi se in mirno razmisli o tem]! Ne boj se, kadar [brezbožnež] postane bogat, kadar se bogastvo in slava njegove hiše poveča;
kajti kadar umre, ne bo ničesar odnesel; njegova slava se ne bo spustila za njim.
Čeprav medtem, ko živi, samega sebe šteje za veselega in uspevajočega in čeprav človek dobi hvalo, ko mu gre dobro [zase],
bo šel k rodu svojih očetov, ki nikoli več ne bodo videli svetlobe.
Človek, ki ga imajo v časti in ne razume, je kakor živali, ki poginejo.