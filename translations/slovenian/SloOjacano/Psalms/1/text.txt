BLAGOSLOVLJEN, (VESEL, srečen, cvetoč in zavidanja vreden) je mož, ki ne hodi in ne živi po zgledu brezbožnežev; da bi [sledil njihovim nasvetom, načrtom in namenom], niti ne stoji [vdan in neaktiven] na poteh, kjer hodijo grešniki, niti ne seda, [da bi si oddahnil in odpočil] kjer se zbirajo zasmehovalci [in oponašalci].
Temveč so njegova radost in hrepenenje v Gospodovi postavi in o Njegovi postavi, (navodilih, lekcijah, Božjih učenjih), stalno premišljuje, (razglablja in študira), podnevi in ponoči.
In on bo kakor drevo, čvrsto posajeno [in negovano] s tokovi vodá, pripravljeno, da ob svojem času obrodi svoj sad; tudi njegovi listi ne bodo oveneli ali propadli; in vse kar dela, bo cvetelo [in dozorelo].
Z zlobnimi, [tistimi, ki so neubogljivi in živijo brez Boga], pa ni tako. Temveč so kakor pleve, [ničvredni, mrtvi, brez bistva], ki jih odnaša veter.
Zato zlobni, [tisti, ki so neubogljivi in živijo brez Boga], ne bodo obstali [opravičeni] na sodbi, niti grešniki ne v zboru pravičnih, [tistih, ki so iskreni in v pravem odnosu z Bogom].
Kajti Gospod pozna in je popolnoma seznanjen s potjo pravičnih, toda pot brezbožnih, [tistih, ki živijo zunaj Božje volje], bo izginila, (končala v uničenju in prišla v nič).