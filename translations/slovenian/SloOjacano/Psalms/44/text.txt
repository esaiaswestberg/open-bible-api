S SVOJIMI ušesi smo slišali, o Bog; naši očetje so nam povedali, [kakšno] delo si Ti storil v njihovih dneh, v dneh davnine.
Ti si s Svojo roko izgnal narode in Tvoja moč je bila, ki je [Izraelu] dala dom z izruvanjem [poganskih] ljudstev, toda [Izraela] si Ti razširil.
Kajti [kánaanske dežele] niso dobili v last s svojim lastnim mečem, niti jih ni rešila njihova lastna roka; temveč [je to storila] Tvoja desnica in Tvoja roka in svetloba Tvojega obličja, ker si jim bil Ti naklonjen in si se razveseljeval v njih.
Ti si moj Kralj, o Bog; ukaži zmage in osvoboditev za Jakoba (Izraela).
Zaradi Tebe bomo naše sovražnike potisnili dol; zaradi Tvojega imena bomo poteptali tiste, ki se vzdigujejo proti nam.
Kajti jaz ne bom zaupal v |svoj lok| in se zanašal na svoj lok, niti me ne bo rešil moj meč.
Toda Ti si nas rešil pred našimi sovražniki in osramotil tiste, ki nas sovražijo.
V Bogu se ponašamo skozi ves dan in Tvojemu imenu bomo dali hvalo za vedno.
Sela, [ustavi se in mirno razmisli o tem]! Toda sedaj si nas Ti zavrgel in nas privedel v nečast in Ti ne odhajaš z našimi vojskami.
Prisiliš nas, da se pred sovražnikom obračamo nazaj in tisti, ki nas sovražijo, si plen jemljejo zase.
Naredil si nas kakor ovce, namenjene za zakol in nas raztresel v izgnanstvo med narode.
Ti zastonj prodajaš Svoje ljudstvo in si z njihovo ceno nisi povečal Svojega imetja.
Naredil si nas v zasmeh našim sosedom, porog in predmet posmeha tistim, ki nas obdajajo.
Narejaš nas za pregovor med narodi, zmajevanje z glavami med ljudstvom.
Moja sramota je pred menoj skozi ves dan in moj obraz je pokrila sramota
ob besedah zasmehovalcev in žaljivcev, zaradi sovražnika in maščevalca.
Vse to je prišlo na nas, pa vendar nismo pozabili Nate, niti nismo bili nezvesti Tvoji zavezi, [ki si jo Ti sklenil z našimi očeti].
Naša srca niso odvrnjena, niti naši koraki niso odklonjeni od Tvojih poti,
čeprav si nas Ti mučno zlomil na kraju šakalov in nas pokril z globoko temačnostjo, celo s senco smrti.
Če smo pozabili ime našega Boga ali iztegovali naše roke k tujemu bogu,
ali ne bi Bog tega odkril? Kajti On pozna skrivnosti srca.
Ne, temveč zaradi Tebe nas skozi ves dan ubijajo; smatrajo nas kakor ovce za zakol.
Prebudi se! Zakaj Ti spiš, o Gospod? Vzdigni Se, ne odvrzi nas za vedno!
Zakaj Ti skrivaš Svoj obraz in pozabljaš naše trpljenje in naše zatiranje?
Kajti naša življenja so upognjena do prahu; naša telesa so prilepljena ob tla.
Dvigni se! Pridi nam pomagat in nas osvobodi zaradi Svojega usmiljenja in zaradi Svoje neomajne ljubezni!