NE OHRANI tišine, o Bog; ne vzdržuj Svojega miru ali ne bodi tiho, o Bog.
Kajti poglej, Tvoji sovražniki so v hrupu in tisti, ki Te sovražijo, so vzdignili svoje glave.
Vešče polagajo načrte proti Tvojemu ljudstvu in se skupaj posvetujejo proti Tvojim skritim in dragocenim.
Rekli so: "Pridite, izbrišimo jih kot narod; naj Izraelovo ime ne bo več v spomin."
Kajti skupaj so se posvetovali v soglasju in enega srca; proti Tebi delajo zavezo –
Edómovi in Izmaelovi šotori, iz Moába in Hagárovci,
Gebál in Amón in Amálek, Filisteja s prebivalci Tira.
Tudi Asirija se jim je pridružila; pomagali so Lotovim otrokom, [Amóncem in Moábcem] in so jim bili v pomoč.
Sela, [ustavi se in mirno razmisli o tem]! Stori jim kakor [si Ti storil] Midjánu, kakor Siseráju in Jabínu pri potoku Kišónu,
ki je izginil pri En Doru, ki je postal kakor gnojilo za zemljo.
Njihove odličnike naredi kakor Oréba in Zeéba, da, vse njihove prince kakor Zebaha in Calmunája,
ki so rekli: "Od Božje paše si prilastimo zase."
O moj Bog, naredi jih kakor vrtinčast prah, kakor strnišče ali pleve pred vetrom!
Kakor ogenj použije gozd in kakor plamen vžge gore,
tako jih preganjaj in prizadeni s Svojim divjim viharjem in jih prestraši s Svojim silovitim vrtinčastim viharjem ali orkanom.
Njihove obraze napolni s sramoto, da bi lahko iskali, povpraševali po |Tvojem imenu| in vztrajno zahtevali Tvoje ime, o Gospod.
Naj bodo osramočeni in onemogočeni za vedno; da, naj bodo osramočeni in naj izginejo,
da bodo lahko spoznali, da si Ti, čigar ime samo je Gospod, Najvišji nad vso zemljo.