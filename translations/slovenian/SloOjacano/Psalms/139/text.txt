O GOSPOD, [temeljito] si me preiskal in me spoznal.
Poznaš moje sédanje in moje vstajanje; Ti mojo misel razumeš že od daleč.
Ti odbiraš in preiskuješ mojo pot in moj počitek in Ti si seznanjen z vsemi mojimi potmi.
Kajti ni še besede na mojem jeziku, [še neizrečene], toda glej, o Gospod, Ti jo že v celoti poznaš.
Ti si me obdal in me zaprl – zadaj in spredaj; in Ti si name položil Svojo roko.
Tvoje [neskončno] znanje je prečudovito zame; visoko nad menoj je, ne morem ga doseči.
Kam bi lahko šel pred Tvojim Duhom? Ali kam bi lahko zbežal pred Tvojo prisotnostjo?
Če se povzpnem v nebesa, si Ti tam; če si posteljem posteljo v Šeolu, (kraju mrtvih), glej, si Ti tam.
Če vzamem peruti jutra ali prebivam v najbolj oddaljenih delih morja,
celo tam bi me Tvoja roka vodila in Tvoja desnica bi me držala.
Če rečem: "Zagotovo naj me pokrije tema in noč naj bo [edina] luč nad menoj,"
celo tema ne skriva ničesar pred Teboj, temveč noč sveti kakor dan; kajti tema in svetloba sta Tebi obe podobni.
Kajti Ti si oblikoval moje notranje dele; Ti si me stkal v trebuhu moje matere.
Priznal in hvalil Te bom, kajti Ti si strašen in čudovit in za silen čudež mojega rojstva! Čudovita so Tvoja dela in to moj notranji jaz dobro ve.
Moj sestav ni bil skrit pred Teboj, ko sem bil oblikovan na skrivnem in zapleteno in nenavadno izdelan, [kakor če bi bil izvezen z različnimi barvami], v globinah zemlje, [območju teme in skrivnosti].
Tvoje oči so videle mojo neoblikovano substanco in v Tvojo knjigo so bili zapisani vsi dnevi [mojega življenja], še preden so bili sploh oblikovani, ko ni bilo nobenega izmed njih.
Kako dragocene in tehtne so tudi Tvoje misli o meni, o Bog! Kako ogromna je njihova vsota!
Če bi jih lahko preštel, bi jih bilo po številu več kakor peska. Ko bi se zbudil, [če bi lahko preštel do konca], bi bil še vedno s Teboj.
Če bi Ti [samo] pobil zlobneže, o Bog, in krvoločneži, ločite se od mene –
tisti, ki govorijo proti Tebi zlobno, Tvoji sovražniki, ki zaman jemljejo Tvoje ime!
Mar jih ne sovražim, o Gospod, tiste, ki sovražijo Tebe? In ali nisem užaloščen in se mi ne studijo tisti, ki se vzdigujejo zoper Tebe?
Sovražim jih s popolnim sovraštvom; postali so moji sovražniki.
[Temeljito] me preišči, o Bog in spoznaj moje srce! Preizkusi me in spoznaj moje misli!
In poglej, če je kaka zlobna ali škodljiva pot v meni in vodi me po poti večnosti.