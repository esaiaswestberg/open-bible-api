Ekparolis Bildad, la Ŝuĥano, kaj diris:
Regado kaj timigo estas ĉe Li, Kiu faras pacon en Siaj altaj sferoj.
Ĉu oni povas kalkuli Liajn taĉmentojn? Kaj super kiu ne leviĝas Lia lumo?
Kiel povas homo esti prava antaŭ Dio? Kaj kiel naskito de virino povas esti pura?
Vidu, eĉ la luno ne estas hela Kaj la steloj ne estas puraj antaŭ Liaj okuloj:
Des pli homo, la vermo! Kaj homido, la tineo!