Dio stariĝis en Dia anaro; Inter la dioj Li juĝas.
Ĝis kiam vi juĝos maljuste, Kaj privilegios la personojn de malvirtuloj? Sela.
Estu justaj al malriĉulo kaj orfo; Rilate afliktiton kaj senhavulon estu virtaj.
Liberigu malriĉulon kaj mizerulon; El la mano de malvirtulo ilin savu.
Ili ne scias kaj ne komprenas, En mallumo ili marŝas; Ekŝanceliĝis ĉiuj fundamentoj de la tero.
Mi diris: Vi estas dioj, Kaj ĉiuj vi estas filoj de la Plejaltulo;
Sed vi mortos, kiel homoj, Kaj vi falos, kiel ĉiu el la potenculoj.
Leviĝu, ho Dio, juĝu la teron; Ĉar Vi heredas ĉiujn popolojn.