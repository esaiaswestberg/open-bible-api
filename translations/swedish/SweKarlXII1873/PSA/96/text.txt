Sjunger Herranom en ny viso; sjunger Herranom all verlden.
Sjunger Herranom, och lofver hans Namn; prediker den ena dagen efter den andra hans salighet.
Förtäljer ibland Hedningarna hans äro, ibland all folk hans under.
Ty Herren är stor, och högt prisandes; underlig öfver alla gudar.
Ty alle folkens gudar äro afgudar; men Herren hafver gjort himmelen.
Det står härliga och kosteliga till för honom, och går väldeliga och lofliga till i hans helgedom.
I folk, bärer fram Herranom; bärer fram Herranom äro och magt.
Bärer fram Herranom hans Namns äro; bärer skänker, och kommer i hans gårdar.
Tillbedjer Herran i heligo prydning; hela verlden frukte honom.
Säger ibland Hedningarna, att Herren är Konung, och hafver sitt rike, så vidt som verlden är, beredt, att det blifva skall; och dömer folken rätt.
Himmelen fröjde sig, och jorden vare glad. hafvet fräse, och hvad deruti är.
Marken vare glad, och allt det derpå är, och låter all trä i skogen fröjda sig,
För Herranom; ty han kommer; ty han kommer till att döma jordena; han skall döma jordenes krets med rättfärdighet, och folken med sine sanning.