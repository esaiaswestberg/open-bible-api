Господня земля, і все, що на ній, вселе́нна й мешка́нці її,
бо заклав Він її на моря́х, і на річках її встанови́в.
Хто зі́йде на го́ру Господню, і хто бу́де стояти на місці святому Його? —
У кого́ чисті руки та щиреє серце, і хто не нахиля́в на марно́ту своєї душі, і хто не присягав на обма́ну,
нехай но́сить він благослове́ння від Господа, а праведність — від Бога спасі́ння свого!
Таке поколі́ння усіх, хто шукає Його́, хто пра́гне обличчя Твого́, Боже Яковів! Се́ла.
Піднесі́те верхи́ свої, брами, і будьте відчи́нені, вхо́ди відві́чні, — і вві́йде Цар слави!
Хто ж то Цар слави? — Господь си́льний й могу́тній, Господь, що поту́жний в бою́!
Піднесіте верхи́ свої, брами, і піднесіте, вхо́ди відві́чні, — і вві́йде Цар слави!
Хто ж то Він, той Цар слави? Господь Савао́т — Він Цар слави! Се́ла.