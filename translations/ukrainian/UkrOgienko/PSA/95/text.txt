Співайте для Господа пісню нову́, уся зе́мле, — співайте для Господа!
Співайте для Господа, благословля́йте Ім'я́ Його, з дня на день сповіщайте спасі́ння Його!
Розповідайте про славу Його між пога́нами, про чу́да Його — між усі́ми наро́дами,
бо великий Господь і просла́влений ве́льми, Він грізни́й понад богів усіх!
Бо всі боги наро́дів — божки́, а Госпо́дь створив небеса́, —
перед лицем Його слава та велич, сила й краса — у святині Його!
Дайте Господу, ро́ди наро́дів, дайте Господу славу та силу,
дайте Господу славу йме́ння Його, жертви прино́сьте і вхо́дьте в подві́р'я Його!
Додолу впадіть ув оздо́бі святій перед Господом, тремтіть перед обличчям Його, уся зе́мле,
сповістіть між наро́дами: „Царю́є Госпо́дь! Він вселе́нну зміцни́в, щоб не захита́лась, Він бу́де судити людей справедли́во“!
Хай небо радіє, і хай весели́ться земля, нехай гримить море й усе, що у нім,
нехай поле радіє та все, що на ньому! Нехай заспівають тоді всі дере́ва лісні́, —
перед Господнім лицем, бо гряде́ Він, бо зе́млю судити гряде́,е́ — Він за справедливістю буде судити вселе́нну, і наро́ди — по правді Своїй!