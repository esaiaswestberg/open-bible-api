А Дух разговијетно говори да ће у пошљедња времена отступити неки од вјере слушајући лажне духове и науке ђаволске,
У лицемјерју лажа, жигосанијех на својој савјести,
Који забрањују женити се, и заповиједају уздржавати се од јела која Бог створи за јело са захвалношћу вјернима и онима који познаше истину.
Јер је свако створење Божије добро и ништа није на одмет кад се прима са захвалношћу.
Јер се освећује ријечју Божијом и молитвом.
Ово све казујући браћи бићеш добар слуга Исуса Христа, одгајен ријечима вјере и добром науком коју си примио.
А поганијех и бапскијех гаталица клони се; а обучавај се у побожности.
Јер тјелесно обучавање мало је корисно, а побожност је корисна за свашто, имајући обећање живота садашњега и онога који иде.
Ово је истинита ријеч и достојна свакога примања.
Јер се зато и трудимо и бивамо срамотни, јер се уздамо у Бога жива, који је спаситељ свима људима, а особито вјернима.
Ово заповиједај и учи.
Нико да не постане немарљив за твоју младост; него буди углед вјернима у ријечи, у живљењу, у љубави, у духу, у вјери, у чистоти.
Докле дођем пази на читање, утјешавање и учење.
Не пусти у немар дар у себи који ти је дан по пророштву метнувши старјешине руке на тебе.
У овом се поучавај, у овом стој, да се напредак твој покаже у свему.
Пази на себе и на науку, и стој у томе; јер ово чинећи спашћеш и самога себе и оне који те слушају.