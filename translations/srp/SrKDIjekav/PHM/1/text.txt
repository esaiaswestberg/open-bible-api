Од Павла, сужња Исуса Христа, и Тимотија брата, Филимону љубазноме и помагачу нашему,
И Апфији, сестри љубазној, и Архипу, нашему другару у војевању, и домашњој твојој цркви:
Благодат вам и мир од Бога оца нашега, и Господа Исуса Христа.
Захваљујем Богу својему спомињући те свагда у молитвама својима,
Чувши љубав твоју и вјеру коју имаш ка Господу Исусу и к свима светима:
Да твоја вјера, коју имамо заједно, буде силна у познању свакога добра, које имате у Христу Исусу.
Јер имам велику радост и утјеху ради љубави твоје, што срца светијех починуше кроза те, брате!
Тога ради ако и имам велику слободу у Христу да ти заповиједам што је потребно,
Али опет молим љубави ради, ја који сам такови као старац Павле, а сад сужањ Исуса Христа;
Молимо те за својега сина Онисима, којега родих у оковима својима;
Који је теби негда био непотребан, а сад је и теби и мени врло потребан, којега послах теби натраг;
А ти га, то јест, моје срце прими.
Ја га шћадијах да задржим код себе, да ми мјесто тебе послужи у оковима јеванђеља;
Али без твоје воље не хтједох ништа чинити, да не би твоје добро било као за невољу, него од добре воље.
Јер може бити да се за то растаде с тобом на неко вријеме да га добијеш вјечно,
Не више као роба, него више од роба, брата љубазнога, а особито мени, акамоли теби, и по тијелу и у Господу.
Ако дакле држиш мене за својега другара, прими њега као мене.
Ако ли ти у чему скриви, или је дужан, то на мене запиши.
Ја Павле написах руком својом, ја ћу платити: да ти не речем да си и сам себе мени дужан.
Да брате! да имам корист од тебе у Господу, развесели срце моје у Господу.
Уздајући се у твоју послушност написах ти знајући да ћеш још више учинити него што говорим.
А уз то уготови ми и конак; јер се надам да ћу за ваше молитве бити дарован вама.
Поздравља те Епафрас који је са мном сужањ у Христу Исусу, Марко, Аристарх, Димас, Лука, помагачи моји.
Благодат Господа нашега Исуса Христа са духом вашијем. Амин.
