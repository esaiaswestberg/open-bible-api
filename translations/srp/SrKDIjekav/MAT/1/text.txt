Племе Исуса Христа, сина Давида Авраамова сина.
Авраам роди Исака. А Исак роди Јакова. А Јаков роди Јуду и браћу његову.
А Јуда роди Фареса и Зару с Тамаром. А Фарес роди Есрома. А Есром роди Арама.
А Арам роди Аминадава. А Аминадав роди Наасона. А Наасон роди Салмона.
А Салмон роди Вооза с Рахавом. А Вооз роди Овида с Рутом. А Овид роди Јесеја.
А Јесеј роди Давида цара. А Давид цар роди Соломуна с Уријницом.
А Соломун роди Ровоама. А Ровоам роди Авију. А Авија роди Асу.
А Аса роди Јосафата. А Јосафат роди Јорама. А Јорам роди Озију.
А Озија роди Јоатама. А Јоатам роди Ахаза. А Ахаз роди Езекију.
А Езекија роди Манасију. а Манасија роди Амона. А Амон роди Јосију.
А Јосија роди Јехонију и браћу његову, у сеоби Вавилонској.
А по сеоби Вавилонској, Јехонија роди Салатиила. А Салатиило роди Зоровавеља.
А Зоровавељ роди Авиуда. А Авиуд роди Елиакима. А Елиаким роди Азора.
А Азор роди Садока. А Садок роди Ахима. А Ахим роди Елиуда.
А Елиуд роди Елеазара. а Елеазар роди Матана. А Матан роди Јакова.
А Јаков роди Јосифа, мужа Марије, која роди Исуса прозванога Христа.
Свега дакле кољена од Аврама до Давида, кољена четрнаест, а од Давида до сеобе Вавилонске, кољена четрнаест, а од сеобе Вавилонске до Христа, кољена четрнаест.
А рођење Исуса Христа било је овако: кад је Марија, мати његова, била испрошена за Јосифа, а још док се нијесу били састали, нађе се да је она трудна од Духа светога.
А Јосиф муж њезин, будући побожан, не хотећи је јавно срамотити, намисли је тајно пустити.
Но кад он тако помисли, а то му се јави у сну анђео Господњи говорећи: Јосифе, сине Давидов! не бој се узети Марије жене своје; јер оно што је у њој зачело од Духа је светога.
Па ће родити сина, и надјени му име Исус; јер ће он избавити свој народ од гријеха њиховијех.
А ово је све било да се изврши што је Господ казао преко пророка који говори:
Ето, дјевојка ће затрудњети, и родиће сина, и надјенуће му име Емануило, које ће рећи: с нама Бог.
Кад се Јосих пробуди од сна, учини како му је заповједио анђео Господњи, и узме жену своју.
И не знадијаше за њу док не роди сина својега првенца, и надједе му име Исус.