Пригни, Господе! ухо своје и услиши ме, јер сам невољан и ништ.
Сачувај душу моју, јер сам твој поклоник. Спаси слугу својега, Боже мој, који се у те узда.
Смилуј се на ме, Господе, јер к теби вичем вас дан.
Обесели душу слуге својега, јер к теби, Господе, подижем душу своју.
Јер си ти, Господе, добар и милосрдан и веома милостив свима који те призивљу.
Чуј, Господе, молитву моју, и слушај глас мољења мојега.
У дан туге своје призивљем те, јер ћеш ме услишити.
Нема међу боговима такога какав си ти, Господе, и нема дјела такијех каква су твоја.
Сви народи, које си створио, доћи ће и поклонити се пред тобом, Господе, и славити име твоје.
Јер си ти велик и твориш чудеса; ти си један Бог.
Покажи ми, Господе, пут свој, и ићи ћу у истини твојој; учини нека се мили срцу мојему бојати се имена твојега.
Славићу те, Господе Боже мој, свијем срцем својим, и поштоваћу име твоје довијека.
Јер је милост твоја велика нада мном, и извадио си душу моју из пакла најдубљега.
Боже, охолице усташе на мене, и гомила насилника тражи душу моју, и немају тебе пред собом.
Али ти, Господе, Боже милостиви и благи, стрпљиви и богати добротом и истином,
Погледај на ме и смилуј ми се, дај силу своју слузи својему, и помози сину слушкиње своје;
Учини са мном чудо доброте. Нека виде који ме ненавиде, и постиде се, што си ми, Господе, помогао и утјешио ме.