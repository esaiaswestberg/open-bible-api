Господ је пастир мој, ништа ми неће недостајати.
На зеленој паши пасе ме, води ме на тиху воду.
Душу моју опоравља, води ме стазама праведним имена ради својега.
Да пођем и долином сјена смртнога, нећу се бојати зла; јер си ти са мном; штап твој и палица твоја тјеши ме.
Поставио си преда мном трпезу на видику непријатељима мојим; намазао си уљем главу моју, и чаша је моја преопуна.
Да! доброта и милост твоја пратиће ме у све дане живота мојега, и ја ћу наставати у дому Господњем за дуго.