Појте Господу пјесму нову; хвала да му је на сабору светијех.
Нека се весели Израиљ о створитељу свом, синови Сионски нек се радују о цару свом.
Нека хвале име његово покликујући, у бубањ и гусле нека му ударају.
Јер је мио Господу народ његов, украшава смјерне спасавајући их.
Нек се веселе свеци у слави, и нек се радују на постељама својим.
Слава је Божија у устима њиховијем, и мач с обје стране оштар у руци њиховој,
Да се освете народима, и покарају племена;
Да свежу цареве њихове у ланце, и властелу њихову у окове гвоздене,
И изврше на њима написани суд. Ова је част свима свецима његовијем. Алилуја!