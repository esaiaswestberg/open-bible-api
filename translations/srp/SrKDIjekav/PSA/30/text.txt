Узвишиваћу те, Господе, јер си ме отео, и нијеси дао непријатељима мојим да ми се свете.
Господе, Боже мој! завиках к теби, и исцијелио си ме.
Господе! извео си из пакла душу моју, и оживио си ме да не сиђем у гроб.
Појте Господу, свеци његови, и славите свето име његово.
Гњев је његов за тренуће ока, а до живота милост његова, вечером долази плач, а јутром радост.
И ја рекох у добру свом: нећу посрнути довијека.
Ти шћаше, Господе, те гора моја стајаше тврдо. Ти одврати лице своје, и ја се сметох.
Тада тебе, Господе, зазивах, и Господа молих:
"Каква је корист од крви моје, да сиђем у гроб? хоће ли те прах славити или казивати истину твоју?
Чуј, Господе, и смилуј се на ме; Господе! буди ми помоћник."
И ти промијени плач мој на радост, скиде с мене врећу, опаса ме весељем.
Зато ће ти пјевати слава слава моја и не ће умукнути; Господе, Боже мој! довијека ћу те хвалити.
