Дужни смо дакле ми јаки слабости слабијех носити, и не себи угађати.
И сваки од вас да угађа ближњему на добро за добар углед.
Јер и Христос не угоди себи, него као што је писано: ружења онијех који тебе руже падоше на ме.
Јер што се напријед написа, за нашу се науку написа, да трпљењем и утјехом писма над имамо.
А Бог трпљења и утјехе да вам да да сложно мислите међу собом по Христу Исусу,
Да једнодушно једнијем устима славите Бога и оца Господа нашега Исуса Христа.
Зато примајте један другога као што и Христос прими вас на славу Божију.
Али кажем да је Исус Христос био слуга обрезања истине ради Божије, да утврди обећање оцевима,
А незнабошци по милости да прославе Бога, као што стоји написано: зато ћу те хвалити међу незнабошцима, Господе, и пјеваћу име твоје.
И опет говори: веселите се незнабошци, с народом његовијем.
И опет: хвалите Господа сви незнабошци, и славите га сви народи.
И опет Исаија говори: биће коријен Јесејев, и који устане да влада над незнабошцима у онога ће се уздати незнабошци.
А Бог нада да испуни вас сваке радости и мира у вјери, да имате изобиље у наду силом Духа светога.
А ја сам и сам увјерен за вас, браћо, да сте и ви сами пуни благодати, напуњени свакога разума, да можете друге научити.
Али вам опет, браћо, слободно писах неколико да вам напоменем ради благодати која ми је дана од Бога,
Да будем слуга Исуса Христа у незнабошцима, да служим јеванђељу Божијему, да буду незнабошци принос повољан и освећен Духом светијем.
Имам дакле хвалу у Христу Исусу код Бога.
Јер не смијем говорити што које Христос не учини кроза ме за послушање незнабожаца ријечју и дјелом,
У сили знака и чудеса силом Духа Божијега; тако да од Јерусалима и наоколо тја до Илирика напуних јеванђељем Христовијем.
И тако се потрудих да проповиједим јеванђеље не гдје се спомињаше Христос, да на туђој закопини не зидам;
Него као што је писано: којима се не јави за њега, видјеће; и који не чуше разумјеће.
То ме задржа много пута да не дођем к вама.
А сад више не имајући мјеста у овијем земљама, а имајући жељу од много година да дођем к вама,
Ако пођем у Шпањолску, доћи ћу вам; јер се надам да ћу туда проћи и вас видјети, и ви ћете ме отпратити онамо кад се најприје неколико наситим вас.
А сад идем у Јерусалим служећи светима.
Јер Маћедонија и Ахаја учинише драговољно неку порезу за сиромахе свете који живе у Јерусалиму.
Они учинише драговољно, а и дужни су им; јер кад незнабошци добише дијел у њиховијем духовнијем имањима, дужни су и они њима у тјелесним послужити.
Кад ово дакле свршим, и овај им плод запечатим, поћи ћу преко вас у Шпањолску.
А знам да кад дођем к вама, доћи ћу с обилнијем благословом јеванђеља Христова.
Али вас молим, браћо, заради Господа нашега Исуса Христа, и заради љубави Духа, помозите ми у молитвама за ме к Богу;
Да се избавим од онијех који се противе у Јудеји, и да служба моја за Јерусалим буде по вољи светима;
Да с радошћу дођем к вама, с вољом Божијом, и да се развеселим с вама.
А Бог мира са свима вама. Амин.