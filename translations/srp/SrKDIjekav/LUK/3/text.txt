У петнаестој години владања ћесара Тиверија, кад бјеше Понтије Пилат судија у Јудеји, и Ирод четверовласник у Галилеји, а Филип брат његов четверовласник у Итуреји и у Трахонитској, и Лисанија четверовласник у Авилини,
За поглавара свештеничкијех Ане и Кајафе, рече Бог Јовану сину Заријну у пустињи,
И дође у сву околину Јорданску проповиједајући крштење покајања за опроштење гријеха;
Као што је написано у књизи ријечи пророка Исаије који говори: глас онога што виче у пустињи: приправите пут Господњи; поравните стазе његове;
Све долине нека се испуне, и све горе и брегови нека се слегну; и што је криво нека буде право, и храпави путови нека буду глатки;
И свако ће тијело видјети спасеније Божије.
Јован пак говораше људима који излажаху да их крсти: породи аспидини! ко вам каза да бјежите од гњева који иде?
Родите дакле родове достојне покајања, и не говорите у себи: оца имамо Авраама; јер вам кажем да Бог може и од овога камења подигнути дјецу Аврааму.
Јер већ и сјекира стоји дрвету код коријена; и свако дрво које добра рода не рађа сијече се и у огањ се баца.
И питаху га људи говорећи: шта ћемо дакле чинити?
Он пак одговарајући рече им: који има двије хаљине нека да једну ономе који нема; и ко има хране нека чини тако.
Дођоше пак и цариници да их крсти, и рекоше му: учитељу! шта ћемо чинити?
А он им рече: не иштите више него што вам је речено.
Питаху га пак и војници говорећи: а ми шта ћемо чинити? И рече им: никоме да не чините силе нити кога да опадате, и будите задовољни својом платом.
А кад народ бјеше у сумњи и помишљаху сви у срцима својијем за Јована: да није он Христос?
Одговараше Јован свима говорећи: ја вас крстим водом; али иде за мном јачи од мене, коме ја нијесам достојан одријешити ремена на обући његовој; он ће вас крстити Духом светијем и огњем.
Он има лопату у руци својој, и очистиће гумно своје, и скупиће пшеницу своју, а пљеву ће сажећи огњем вјечнијем.
И друго много којешта јавља народу и напомиња.
Ирода пак четверовласника кораше Јован за Иродијаду, жену брата његова, и за сва зла што учини Ирод;
И сврх свега учини и то те затвори Јована у тамницу.
А кад се крсти сав народ, и Исус пошто се крсти и мољаше се Богу, отвори се небо,
И сиђе на њ Дух свети у тјелесноме облику као голуб, и чу се глас с неба говорећи: ти си син мој љубазни, ти си по мојој вољи.
И тај Исус имаше око тридесет година кад поче; и бјеше, као што се мишљаше, син Јосифа сина Илијна,
Сина Мататова, сина Левијна, сина Мелхијна, сина Јенејева, сина Јосифова,
Сина Мататијна, сина Амосова, сина Наумова, сина Еслијна, сина Нангејева,
Сина Маатова, сина Мататијна, сина Семејина, сина Јосифова, сина Јудина,
Сина Јоанина, сина Рисина, сина Зоровавељева, сина Салатиилова, сина Ниријна,
Сина Мелхијна, сина Адијна, сина Косамова, сина Ирова,
Сина Јосијна, сина Елиезерова, сина Јоримова, сина Мататова, сина Левијна,
Сина Симеунова, сина Јудина, сина Јосифова, сина Јонанова, сина Елиакимова,
Сина Мелејина, сина Маинанова, сина Мататина, сина Натанова, сина Давидова,
Сина Јесејева, сина Овидова, сина Воозова, сина Салмонова, сина Наасонова,
Сина Аминадавова, сина Арамова, сина Есромова, сина Фаресова, сина Јудина,
Сина Јаковљева, сина Исакова, сина Авраамова, сина Тарина, сина Нахорова,
Сина Серухова, сина Рагавова, сина Фалекова, сина Еверова, сина Салина,
Сина Каинанова, сина Арфаксадова, сина Симова, сина Нојева, сина Ламехова,
Сина Матусалина, сина Енохова, сина Јаредова, сина Малелеилова, сина Каинанова,
Сина Еносова, сина Ситова, сина Адамова, сина Божијега.