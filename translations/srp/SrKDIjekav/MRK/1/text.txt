Почетак јеванђеља Исуса Христа сина Божијега.
Као што стоји у пророка: ево ја шаљем анђела својега пред лицем твојијем, који ће приправити пут твој пред тобом.
Глас онога што виче у пустињи: приправите пут Господњи, поравните стазе његове.
Појави се Јован крстећи у пустињи, и проповиједајући крштење покајања за опроштење гријеха.
И излажаше к њему сва Јудејска земља и Јерусалимљани; и кршћаваше их све у Јордану ријеци, и исповиједаху гријехе своје.
А Јован бијаше обучен у камиљу длаку, и имаше појас кожан око себе; и јеђаше скакавце и мед дивљи.
И проповиједаше говорећи: иде за мном јачи од мене, пред ком ја нијесам достојан сагнути се и одријешити ремена на обући његовој.
Ја вас кршћавам водом, а он ће вас крстити Духом светијем.
И у то вријеме дође Исус из Назарета Галилејскога, и крсти га Јован у Јордану,
И одмах излазећи из воде видје небо гдје се отвори, и Дух као голуб сиђе на њ.
И глас дође с неба: ти си син мој љубазни који је по мојој вољи.
И одмах Дух изведе га у пустињу.
И би ондје у пустињи дана четрдесет, и куша га сотона, и би са звјерињем, и анђели служаху му.
А пошто предадоше Јована, дође Исус у Галилеју проповиједајући јеванђеље о царству Божијему
И говорећи: изиђе вријеме и приближи се царство Божије; покајте се и вјерујте јеванђеље.
И ходећи покрај мора видје Симона, и Андрију брата његова гдје бацају мреже у море; јер бијаху рибари.
И рече им Исус: хајдете за мном, и учинићу вас ловцима људскијем.
И одмах оставивши мреже своје пођоше за њим.
И отишавши мало оданде угледа Јакова Зеведејева, и Јована брата његова, и они у лађи крпљаху мреже;
И одмах позва их; и оставивши оца својега Зеведеја у лађи с најамницима пођоше за њим.
И дођоше у Капернаум; и одмах у суботу ушавши у зборницу учаше.
И дивљаху се науци његовој; јер их учаше као онај који власт има а не као књижевници.
И бијаше у зборници њиховој човјек с духом нечистијем, и повика
Говорећи: прођи се, што је теби до нас, Исусе Назарећанине? Дошао си да нас погубиш? Знам те ко си, светац Божиј.
И запријети му Исус говорећи: умукни, и изиђи из њега.
И стресе га дух нечисти, и повика иза гласа, и изиђе из њега.
И уплашише се сви тако да питаху један другога говорећи: шта је ово? и каква је ово наука нова, да с власти и духовима нечистијем заповиједа, и слушају га?
И отиде глас о њему одмах по свој околини Галилејској,
И одмах изашавши из зборнице дођоше у дом Симонов и Андријин с Јаковом и Јованом.
А ташта Симонова лежаше од грознице; и одмах казаше му за њу.
И приступивши подиже је узевши је за руку и пусти је грозница одмах, и служаше им.
А кад би пред вече, пошто сунце зађе, доношаху к њему све болеснике и бијесне.
И сав град бијаше се сабрао к вратима.
И исцијели многе болеснике од различнијех болести, и ђаволе многе истјера, и не дадијаше ђаволима да казују да га познаваху.
А ујутру врло рано уставши изиђе, и отиде насамо, и ондје се мољаше Богу.
И за њим потрчаше Симон и који бијаху с њим.
И нашавши га рекоше му: траже те сви.
И рече им: хајдемо у оближња села и градове да и тамо проповједим: јер сам ја на то дошао.
И проповиједа по зборницама њиховијем по свој Галилеји, и ђаволе изгони.
И дође к њему губавац молећи га и на кољенима клечећи пред њим и рече му: ако хоћеш, можеш ме очистити.
А Исус смиловавши се пружи руку, и дохвативши га се рече му: хоћу, очисти се.
И тек што му то рече, а губа отиде с њега, и оста чист.
И запријетивши му одмах истјера га,
И рече му: гледај да никоме ништа не кажеш, него иди те се покажи свештенику, и принеси за очишћење своје што је заповједио Мојсије за свједочанство њима.
А он изишавши поче много проповиједати и казивати шта је било тако да Исус не може јавно у град ући, него бијаше напољу у пустијем мјестима, и долажаху к њему са свију страна.