Од Павла и Тимотија, слугу Исуса Христа, свима светима у Христу Исусу који су у Филиби, с владикама и ђаконима:
Благодат вам и мир од Бога оца нашега и Господа Исуса Христа.
Захваљујем Богу својему кад се год опоменем вас,
Свагда у свакој молитви својој за све вас с радошћу молећи се,
Што ви постадосте заједничари у јеванђељу, од првога дана и до данас;
Уздајући се у ово исто да ће онај који је почео добро дјело у вама довршити га тја до дана Исуса Христа.
Као што је право да ја ово мислим за све вас, јер вас имам у срцу у оковима својима и у одговору и потврђивању јеванђеља, као све заједничаре са мном у благодати.
Јер Бог ми је свједок да вас љубим љубављу Исуса Христа,
И зато се молим Богу да љубав ваша још више и више изобилује у разуму и свакој вољи,
Да кушате шта је боље, да будете чисти и без спотицања на дан Христов,
Напуњени плодова правде кроз Исуса Христа, на славу и хвалу Божију.
Хоћу пак да знате, браћо, да ово што се ради са мном изиђе за напредак јеванђеља,
Тако да се разгласи у свој судници и код свију осталијех да су моји окови за Христа.
И многа браћа у Господу ослободивши се оковима мојима већма смију говорити ријеч Божију без страха.
Истина, једни из зависти и свађе, а једни од добре воље Христа проповиједају.
Тако ови упркос Христа објављују нечисто, мислећи да ће нанијети жалост мојијем оковима;
А ови из љубави, знајући да за обрану јеванђеља лежим у тамници.
Шта дакле? Било како му драго, дволичењем или истином, Христос се проповиједа; и зато се радујем, а и радоваћу се;
Јер знам да ће ми се ово збити на спасеније вашом молитвом и помоћу Духа Исуса Христа.
Као што чекам и надам се да се ни у чему нећу постидјети, него да ће се и сад као свагда са сваком слободом Христос величати у тијелу мојему, било животом или смрћу.
Јер је мени живот Христос а смрт добитак.
А кад ми живљење у тијелу плод доноси, то не знам шта ћу изабрати.
А обоје ми је мило, имајући жељу отићи и с Христом бити, које би много боље било;
Али остати у тијелу потребније је вас ради.
И ово знам јамачно да ћу бити и остати код свију вас на ваш напредак и радост вјере,
Да хвала ваша мноме изобилује у Христу Исусу кад вам опет дођем.
Само живите као што се пристоји јеванђељу Христову, да вас видим кад дођем или ако вам не дођем да чујем за вас да стојите у једноме духу и једнодушно борите се за вјеру јеванђеља,
И ни у чем да се не плашите од противника; које је њима знак погибли а вама спасенија, и то од Бога;
Јер се вама дарова Христа ради не само да га вјерујете него и да страдате за њ,
Имајући ону исту борбу какову у мени видјесте и сад чујете за мене.