Respondens autem Baldad Suhites, dixit :
Potestas et terror apud eum est,  qui facit concordiam in sublimibus suis.
Numquid est numerus militum ejus ?  et super quem non surget lumen illius ?
Numquid justificari potest homo comparatus Deo ?  aut apparere mundus natus de muliere ?
Ecce luna etiam non splendet,  et stellæ non sunt mundæ in conspectu ejus :
quanto magis homo putredo,  et filius hominis vermis ?