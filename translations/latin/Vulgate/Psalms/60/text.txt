in finem in hymnis David  victori in psalmis David
exaudi Deus deprecationem meam intende orationi meae  exaudi Deus laudationem meam intende orationi meae
a finibus terrae ad te clamavi dum anxiaretur cor meum in petra exaltasti me deduxisti me  de novissimo terrae ad te clamabo cum triste fuerit cor meum cum fortis elevabitur adversum me tu eris ductor meus
quia factus es spes mea turris fortitudinis a facie inimici  fuisti spes mea turris munitissima a facie inimici
inhabitabo in tabernaculo tuo in saecula protegar in velamento alarum tuarum diapsalma  habitabo in tabernaculo tuo iugiter sperabo in protectione alarum tuarum semper
quoniam tu Deus meus exaudisti orationem meam dedisti hereditatem timentibus nomen tuum  tu enim Deus exaudisti orationem meam dedisti hereditatem timentibus nomen tuum
dies super dies regis adicies annos eius usque in diem generationis et generationis  dies super dies regis adicies annos eius donec est generatio et generatio
permanet in aeternum in conspectu Dei misericordiam et veritatem quis requiret eius  sedebit semper ante faciem Dei misericordia et veritas servabunt eum
sic psalmum dicam nomini tuo in saeculum saeculi ut reddam vota mea de die in diem  sic canam nomini tuo iugiter reddens vota mea per singulos dies