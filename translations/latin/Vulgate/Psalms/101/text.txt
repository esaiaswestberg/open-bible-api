oratio pauperis cum anxius fuerit et coram Domino effuderit precem suam  oratio pauperis quando sollicitus fuerit et coram Domino fuderit eloquium suum
Domine exaudi orationem meam et clamor meus ad te veniat  Domine audi orationem meam et clamor meus ad te veniat
non avertas faciem tuam a me in quacumque die tribulor inclina ad me aurem tuam in quacumque die invocavero te velociter exaudi me  ne abscondas faciem tuam a me in die tribulationis meae inclina ad me aurem tuam in quacumque die invocavero velociter exaudi me
quia defecerunt sicut fumus dies mei et ossa mea sicut gremium aruerunt  quoniam consumpti sunt sicut fumus dies mei et ossa mea quasi frixa contabuerunt
percussum est ut faenum et aruit cor meum quia oblitus sum comedere panem meum  percussum est quasi faenum et arefactum est cor meum quia oblitus sum comedere panem meum
a voce gemitus mei adhesit os meum carni meae  a voce gemitus mei adhesit os meum carni meae
similis factus sum pelicano solitudinis factus sum sicut nycticorax in domicilio  adsimilatus sum pelicano deserti factus sum quasi bubo solitudinum
vigilavi et factus sum sicut passer solitarius in tecto  vigilavi et fui sicut avis solitaria super tectum
tota die exprobrabant mihi inimici mei et qui laudabant me adversus me iurabant  tota die exprobrabant mihi inimici mei exultantes per me iurabant
quia cinerem tamquam panem manducavi et poculum meum cum fletu miscebam  quia cinerem sicut panem comedi et potum meum cum fletu miscui
a facie irae et indignationis tuae quia elevans adlisisti me  a facie indignationis et irae tuae quia elevasti me et adlisisti me
dies mei sicut umbra declinaverunt et ego sicut faenum arui  dies mei quasi umbra inclinati sunt et ego quasi faenum arui
tu autem Domine in aeternum permanes et memoriale tuum in generationem et generationem  tu autem Domine in aeternum permanes memoriale tuum in generatione et generatione
tu exsurgens misereberis Sion quia tempus miserendi eius quia venit tempus  tu suscitans misereberis Sion quia tempus est ut miserearis eius quoniam venit tempus quoniam venit pactum
quoniam placuerunt servis tuis lapides eius et terrae eius miserebuntur  quoniam placitos fecerunt servi tui lapides eius et pulverem eius miserabilem
et timebunt gentes nomen Domini et omnes reges terrae gloriam tuam  et timebunt gentes nomen Domini et universi reges terrae gloriam tuam
quia aedificabit Dominus Sion et videbitur in gloria sua  quia aedificavit Dominus Sion apparuit in gloria sua
respexit in orationem humilium et non sprevit precem eorum  respexit ad orationem vacui et non dispexit orationem eorum
scribantur haec in generationem alteram et populus qui creabitur laudabit Dominum  scribatur hoc in generatione novissima et populus qui creabitur laudabit Dominum
quia prospexit de excelso sancto suo Dominus de caelo in terram aspexit  quoniam prospexit de excelso sanctuario suo Dominus de caelo terram contemplatus est
ut audiret gemitum conpeditorum ut solvat filios interemptorum  ut audiret gemitum vincti ut solveret filios mortis
ut adnuntiet in Sion nomen Domini et laudem suam in Hierusalem  ut narretur in Sion nomen Domini et laudatio eius in Hierusalem
in conveniendo populos in unum et reges ut serviant Domino  cum congregati fuerint populi simul et regna ut serviant Domino
respondit ei in via virtutis suae paucitatem dierum meorum nuntia mihi  adflixit in via fortitudinem meam adbreviavit dies meos
ne revoces me in dimidio dierum meorum in generationem et generationem anni tui  dicam Deus meus ne rapias me in dimidio dierum meorum in generatione generationum anni tui
initio tu Domine terram fundasti et opera manuum tuarum sunt caeli  a principio terram fundasti et opus manuum tuarum caeli
ipsi peribunt tu autem permanes et omnes sicut vestimentum veterescent et sicut opertorium mutabis eos et mutabuntur  ipsi peribunt tu autem stabis et omnes quasi vestimentum adterentur et quasi pallium mutabis illos et mutabuntur
tu autem idem ipse es et anni tui non deficient  tu autem ipse es et anni tui non deficient
filii servorum tuorum habitabunt et semen eorum in saeculum dirigetur  filii servorum tuorum habitabunt et semen eorum ante faciem eorum perseverabit