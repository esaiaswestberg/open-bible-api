in finem psalmus David *canticum; Hieremiae et Aggei de verbo peregrinationis quando incipiebant proficisci  victori carmen David cantici
te decet hymnus Deus in Sion et tibi reddetur votum in Hierusalem  tibi silens laus Deus in Sion et tibi reddetur votum
exaudi orationem ad te omnis caro veniet  exaudi orationem donec ad te omnis caro veniat
verba iniquorum praevaluerunt super nos et impietatibus nostris tu propitiaberis  verba iniquitatum praevaluerunt adversum me sceleribus nostris tu propitiaberis
beatus quem elegisti et adsumpsisti inhabitabit in atriis tuis replebimur in bonis domus tuae sanctum est templum tuum  beatus quem elegeris et susceperis habitabit enim in atriis tuis replebimur bonis domus tuae sanctificatione templi tui
mirabile in aequitate exaudi nos Deus salutaris noster spes omnium finium terrae et in mari longe  terribilis in iustitia exaudi nos Deus salvator noster confidentia omnium finium terrae et maris longinqui
praeparans montes in virtute tua accinctus potentia  praeparans montes in virtute tua accinctus fortitudine
qui conturbas profundum maris sonum fluctuum eius turbabuntur gentes  conpescens sonitum maris fremitum fluctuum eius et multitudinem gentium
et timebunt qui inhabitant terminos a signis tuis exitus matutini et vespere delectabis  et timebunt qui habitant in extremis a signis tuis egressus matutinos et vespere laudantes facies
visitasti terram et inebriasti eam multiplicasti locupletare eam flumen Dei repletum est aquis parasti cibum illorum quoniam ita est praeparatio eius  visita terram et inriga eam ubertate dita eam rivus Dei plenus aqua praeparabis frumentum eorum quia sic fundasti eam
rivos eius inebria multiplica genimina eius in stillicidiis eius laetabitur germinans  sulcos eius inebria multiplica fruges eius pluviis inriga eam et germini eius benedic
benedices coronae anni benignitatis tuae et campi tui replebuntur ubertate  volvetur annus in bonitate tua et vestigia tua rorabunt pinguidine
pinguescent speciosa deserti et exultatione colles accingentur  pinguescent pascua deserti et exultatione colles accingentur
induti sunt arietes ovium et valles abundabunt frumento clamabunt etenim hymnum dicent  vestientur agnis greges et valles plenae erunt frumento coaequabuntur et canent