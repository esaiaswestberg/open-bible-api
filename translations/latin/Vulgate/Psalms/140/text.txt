psalmus David Domine clamavi ad te exaudi me intende voci meae cum clamavero ad te  canticum David Domine clamavi ad te festina mihi exaudi vocem meam clamantis ad te
dirigatur oratio mea sicut incensum in conspectu tuo elevatio manuum mearum sacrificium vespertinum  dirigatur oratio mea sicut incensum in conspectu tuo elevatio manuum mearum sacrificium vespertinum
pone Domine custodiam ori meo et ostium circumstantiae labiis meis  pone Domine custodem ori meo serva paupertatem labiorum meorum
non declines cor meum in verba malitiae ad excusandas excusationes in peccatis cum hominibus operantibus iniquitatem et non communicabo cum electis eorum  ne declines cor meum in verbum malum volvere cogitationes impias cum viris operantibus iniquitatem neque comedere in deliciis eorum
corripiet me iustus in misericordia et increpabit me oleum autem peccatoris non inpinguet caput meum quoniam adhuc et oratio mea in beneplacitis eorum corripiat me iustus in misericordia et arguat me oleum amaritudinis non inpinguet caput meum quia adhuc et oratio mea pro malitiis eorum
absorti sunt iuncti petrae iudices eorum audient verba mea quoniam potuerunt sublati sunt iuxta petram iudices eorum et audient verba mea quoniam decora sunt
sicut crassitudo terrae erupta est super terram dissipata sunt ossa nostra secus infernum sicut agricola cum scindit terram sic dissipata sunt ossa nostra in ore inferi
quia ad te Domine Domine oculi mei in te speravi non auferas animam meam quia ad te Domine Deus oculi mei in te speravi ne evacues animam meam
custodi me a laqueo quem statuerunt mihi et ab scandalis operantium iniquitatem custodi me de manibus laquei quod posuerunt mihi et de offendiculis operantium iniquitatem
cadent in retiaculo eius peccatores singulariter sum ego donec transeam   incident in rete eius impii simul ego autem transibo