canticum psalmi filiis Core in finem pro Maeleth ad respondendum intellectus Eman Ezraitae  canticum carminis filiorum Core victori per chorum ad praecinendum eruditionis Eman Ezraitae
Domine Deus salutis meae die clamavi et nocte coram te  Domine Deus salutis meae per diem clamavi in nocte coram te
intret in conspectu tuo oratio mea inclina aurem tuam ad precem meam  ingrediatur ante te oratio mea inclina aurem tuam ad laudationem meam
quia repleta est malis anima mea et vita mea in inferno adpropinquavit  quia repleta est malis anima mea et vita mea ad infernum descendit
aestimatus sum cum descendentibus in lacum factus sum sicut homo sine adiutorio  reputatus sum cum descendentibus lacum factus sum quasi homo invalidus
inter mortuos liber sicut vulnerati dormientes in sepulchris quorum non es memor amplius et ipsi de manu tua repulsi sunt  inter mortuos liber sicut interfecti et dormientes in sepulchro quorum non recordaris amplius et qui a manu tua abscisi sunt
posuerunt me in lacu inferiori in tenebrosis et in umbra mortis  posuisti me in lacu novissimo in tenebris in profundis
super me confirmatus est furor tuus et omnes fluctus tuos induxisti super me diapsalma  super me confirmatus est furor tuus et cunctis fluctibus tuis adflixisti me semper
longe fecisti notos meos a me posuerunt me abominationem sibi traditus sum et non egrediebar  longe fecisti notos meos a me posuisti me abominationem eis clausum et non prodeuntem
oculi mei languerunt prae inopia clamavi ad te Domine tota die expandi ad te manus meas  oculus meus infirmatus est ab adflictione invocavi te Domine tota die expandi ad te palmas meas
numquid mortuis facies mirabilia aut medici suscitabunt et confitebuntur tibi diapsalma  numquid mortuis facies mirabilia aut gigantes surgent et confitebuntur tibi semper
numquid narrabit aliquis in sepulchro misericordiam tuam et veritatem tuam in perditione  numquid narrabitur in sepulchro misericordia tua et veritas tua in perditione
numquid cognoscentur in tenebris mirabilia tua et iustitia tua in terra oblivionis  numquid noscentur in tenebris mirabilia tua et iustitia tua in terra quae oblivioni tradita est
et ego ad te Domine clamavi et mane oratio mea praeveniet te  ego autem ad te Domine clamavi et mane oratio mea praeveniet te
ut quid Domine repellis orationem meam avertis faciem tuam a me  quare Domine abicis animam meam abscondis faciem tuam a me
pauper sum ego et in laboribus a iuventute mea exaltatus autem humiliatus sum et conturbatus  pauper ego et aerumnosus ab adulescentia portavi furorem tuum et conturbatus sum
in me transierunt irae tuae et terrores tui conturbaverunt me  per me transierunt irae tuae terrores tui oppresserunt me
circuierunt me sicut aqua tota die circumdederunt me simul  circumdederunt me quasi aquae tota die vallaverunt me pariter
elongasti a me amicum et proximum et notos meos a miseria  longe fecisti a me amicum et sodalem notos meos abstulisti