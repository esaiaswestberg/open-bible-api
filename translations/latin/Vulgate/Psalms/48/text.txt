in finem filiis Core psalmus  victori filiorum Core canticum
audite haec omnes gentes auribus percipite omnes qui habitatis orbem  audite hoc omnes populi auribus percipite universi habitatores occidentis
quique terriginae et filii hominum in unum dives et pauper  tam filii Adam quam filii singulorum simul dives et pauper
os meum loquetur sapientiam et meditatio cordis mei prudentiam  os meum loquitur sapientias et meditatio cordis mei prudentias
inclinabo in parabolam aurem meam aperiam in psalterio propositionem meam  inclino ad parabulam aurem meam aperiam in cithara enigma meum
cur timebo in die malo iniquitas calcanei mei circumdabit me  quare timebo in diebus mali iniquitas calcanei mei circumdabit me
qui confidunt in virtute sua et in multitudine divitiarum suarum gloriantur  qui fiduciam habent in fortitudine sua et in multitudine divitiarum suarum superbiunt
frater non redimit redimet homo non dabit Deo placationem suam  fratrem redimens non redimet vir nec dabit Deo propitiationem pro eo
et pretium redemptionis animae suae et laboravit in aeternum  neque pretium redemptionis animae eorum sed quiescet in saeculo
et vivet * adhuc; in finem  et vivet ultra in sempiternum
non videbit interitum cum viderit sapientes morientes simul insipiens et stultus peribunt et relinquent alienis divitias suas  et non videbit interitum cum viderit sapientes morientes simul insipiens et indoctus peribunt et derelinquent alienis divitias suas
et sepulchra eorum domus illorum in aeternum tabernacula eorum in progeniem et progeniem vocaverunt nomina sua in terris suis interiora sua domus suas in saeculo tabernacula sua in generatione et generatione vocaverunt nominibus suis terras suas
et homo cum in honore esset non intellexit conparatus est iumentis insipientibus et similis factus est illis et homo in honore non commorabitur adsimilatus est iumentis et exaequatus est
haec via illorum scandalum ipsis et postea in ore suo conplacebunt diapsalma haec est via insipientiae eorum et post eos iuxta os eorum current semper
sicut oves in inferno positi sunt mors depascet eos et dominabuntur eorum iusti in matutino et auxilium eorum veterescet in inferno a gloria eorum quasi grex in inferno positi sunt mors pascet eos et subicient eos recti in matutino et figura eorum conteretur in inferno post habitaculum suum
verumtamen Deus redimet animam meam de manu inferi cum acceperit me diapsalma verumtamen Deus redimet animam meam de manu inferi cum adsumpserit me semper
ne timueris cum dives factus fuerit homo et cum multiplicata fuerit gloria domus eius noli timere cum ditatus fuerit vir cum multiplicata fuerit gloria domus eius
quoniam cum interierit non sumet omnia neque descendet cum eo *pone; gloria eius neque enim moriens tollet omnia nec descendet post eum gloria eius
quia anima eius in vita ipsius benedicetur confitebitur tibi cum benefeceris ei quia animae suae in vita sua benedicet laudabunt inquient te cum benefeceris tibi
introibit usque in progenies patrum suorum usque in aeternum non videbit lumen intrabit usque ad generationes patrum suorum usque ad finem non videbunt lucem
homo in honore cum esset non intellexit conparatus est iumentis insipientibus et similis factus est illis   homo cum in honore esset non intellexit conparavit se iumentis et silebitur