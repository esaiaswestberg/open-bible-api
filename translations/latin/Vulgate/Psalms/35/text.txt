in finem servo Domini David  pro victoria servi Domini David
dixit iniustus ut delinquat in semet ipso non est timor Dei ante oculos eius  dixit scelus impii in medio cordis eius non esse timorem Dei ante oculos eius
quoniam dolose egit in conspectu eius ut inveniatur iniquitas eius ad odium  quia dolose egit adversum eum in oculis suis ut inveniret iniquitatem eius ad odiendum
verba oris eius iniquitas et dolus noluit intellegere ut bene ageret  verba oris eius iniquitas et dolus cessavit cogitare benefacere
iniquitatem meditatus est in cubili suo adstetit omni viae non bonae malitiam autem non odivit  iniquitatem cogitat in cubili suo stabit in via non bona malum non abiciet
Domine in caelo misericordia tua et veritas tua usque ad nubes  Domine in caelo misericordia tua fides tua usque ad nubes
iustitia tua sicut montes Dei iudicia tua abyssus multa homines et iumenta salvabis Domine  iustitia tua quasi montes Domine iudicium tuum abyssus multa homines et iumenta salvos facies Domine
quemadmodum multiplicasti misericordiam tuam Deus filii autem hominum in tegmine alarum tuarum sperabunt  quam pretiosa est misericordia tua Domine et filii Adam in umbra alarum tuarum sperabunt
inebriabuntur ab ubertate domus tuae et torrente voluntatis tuae potabis eos  inebriabuntur de pinguidine domus tuae et torrente deliciarum tuarum potabis eos
quoniam apud te fons vitae in lumine tuo videbimus lumen  quoniam tecum est fons vitae in lumine tuo videbimus lumen
praetende misericordiam tuam scientibus te et iustitiam tuam his qui recto sunt corde  adtrahe misericordiam tuam scientibus te et iustitiam tuam rectis corde
non veniat mihi pes superbiae et manus peccatoris non moveat me  ne veniat mihi pes superbiae et manus impiorum non me commoveat
ibi ceciderunt qui operantur iniquitatem expulsi sunt nec potuerunt stare  ibi ceciderunt operantes iniquitatem expulsi sunt et non potuerunt surgere