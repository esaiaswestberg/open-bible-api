psalmus David quem cantavit Domino pro verbis Chusi filii Iemini  pro ignoratione David quod cecinit Domino super verbis Aethiopis filii Iemini
Domine Deus meus in te speravi salvum me fac ex omnibus persequentibus me et libera me  Domine Deus meus in te speravi salva me ab omnibus persequentibus me et libera me
nequando rapiat ut leo animam meam dum non est qui redimat neque qui salvum faciat  ne forte capiat ut leo animam meam laceret et non sit qui eruat
Domine Deus meus si feci istud si est iniquitas in manibus meis  Domine Deus meus si feci istud si est iniquitas in manibus meis
si reddidi retribuentibus mihi mala decidam merito ab inimicis meis inanis  si reddidi retribuentibus mihi malum et dimisi hostes meos vacuos
persequatur inimicus animam meam et conprehendat et conculcet in terra vitam meam et gloriam meam in pulverem deducat diapsalma  persequatur inimicus animam meam et adprehendat et conculcet in terra vitam meam et gloriam meam in pulverem conlocet semper
exsurge Domine in ira tua exaltare in finibus inimicorum meorum et exsurge Domine Deus meus in praecepto quod mandasti  surge Domine in furore tuo elevare indignans super hostes meos et consurge ad me iudicio quod mandasti
et synagoga populorum circumdabit te et propter hanc in altum regredere  et congregatio tribuum circumdet te et pro hac in altum revertere
Dominus iudicat populos iudica me Domine secundum iustitiam meam et secundum innocentiam meam super me  Dominus iudicabit populos iudica me Domine secundum iustitiam meam et secundum simplicitatem meam quae est in me
consummetur nequitia peccatorum et diriges iustum et scrutans corda et renes Deus  consumatur malum iniquorum et confirmetur iustitia probator cordis et renum Deus iustus
iustum adiutorium meum a Deo qui salvos facit rectos corde  clipeus meus in Deo qui salvat rectos corde
Deus iudex iustus et fortis et patiens numquid irascitur per singulos dies  Deus iudex iustus et fortis comminans tota die
nisi conversi fueritis gladium suum vibrabit arcum suum tetendit et paravit illum  non convertenti gladium suum acuet arcum suum tetendit et paravit illum
et in eo paravit vasa mortis sagittas suas ardentibus effecit  et in ipso praeparavit vasa mortis sagittas suas ad conburendum operatus est
ecce parturiit iniustitiam *et; concepit dolorem et peperit iniquitatem  ecce parturit iniquitatem et concepto dolore peperit mendacium
lacum aperuit et effodit eum et incidet in foveam quam fecit  lacum aperuit et effodit eum et incidet in interitum quem operatus est
convertetur dolor eius in caput eius et in verticem ipsius iniquitas eius descendet  revertetur dolor suus in caput eius et super verticem eius iniquitas sua descendet
confitebor Domino secundum iustitiam eius et psallam nomini Domini altissimi  confitebor Domino secundum iustitiam eius et cantabo nomini Domini altissimi