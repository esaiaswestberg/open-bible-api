David psalmus misericordiam et iudicium cantabo tibi Domine psallam  David canticum misericordiam et iudicium cantabo tibi Domine psallam
et intellegam in via inmaculata quando venies ad me perambulabam in innocentia cordis mei in medio domus meae  erudiar in via perfecta quando venies ad me ambulabo in simplicitate cordis mei in medio domus meae
non proponebam ante oculos meos rem iniustam facientes praevaricationes odivi non adhesit mihi  non ponam coram oculis meis verbum Belial facientem declinationes odivi nec adhesit mihi
cor pravum declinante a me maligno non cognoscebam  cor pravum recedet a me malum nesciam
detrahentem secreto proximo suo hunc persequebar superbo oculo et insatiabili corde cum hoc non edebam  loquentem in abscondito contra proximum suum hunc interficiam superbum oculis et altum corde cum hoc esse non potero
oculi mei ad fideles terrae ut sederent mecum ambulans in via inmaculata hic mihi ministrabat  oculi mei ad fideles terrae ut habitent mecum ambulans in via simpliciter hic ministrabit mihi
non habitabat in medio domus meae qui facit superbiam qui loquitur iniqua non direxit in conspectu oculorum meorum  non habitabit in medio domus meae faciens dolum loquens mendacium non placebit in conspectu oculorum meorum
in matutino interficiebam omnes peccatores terrae ut disperderem de civitate Domini omnes operantes iniquitatem  mane perdam omnes impios terrae ut interficiam de civitate Domini universos qui operantur iniquitatem