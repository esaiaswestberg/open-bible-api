psalmus cantici in die sabbati  psalmus cantici in die sabbati
bonum est confiteri Domino et psallere nomini tuo Altissime  bonum est confiteri Domino et psallere nomini tuo Altissime
ad adnuntiandum mane misericordiam tuam et veritatem tuam per noctem  ad adnuntiandam mane misericordiam tuam et fidem tuam in nocte
in decacordo psalterio cum cantico in cithara  in decacordo et in psalterio in cantico in cithara
quia delectasti me Domine in factura tua et in operibus manuum tuarum exultabo  quoniam laetificasti me Domine in opere tuo in facturis manuum tuarum laudabo
quam magnificata sunt opera tua Domine nimis profundae factae sunt cogitationes tuae  quam magnificata sunt opera tua Domine satis profundae factae sunt cogitationes tuae
vir insipiens non cognoscet et stultus non intelleget haec  vir insipiens non cognoscet et stultus non intelleget istud
cum exorti fuerint peccatores sicut faenum et apparuerint omnes qui operantur iniquitatem ut intereant in saeculum saeculi germinaverunt impii quasi faenum et floruerunt omnes qui operantur iniquitatem ut contererentur usque in sempiternum
tu autem Altissimus in aeternum Domine  tu autem Excelsus in aeternum Domine
*quoniam ecce inimici tui Domine; quoniam ecce inimici tui peribunt et dispergentur omnes qui operantur iniquitatem  ecce enim inimici tui Domine ecce inimici tui peribunt et dissipabuntur omnes qui operantur iniquitatem
et exaltabitur sicut unicornis cornu meum et senectus mea in misericordia uberi  et exaltabitur quasi monocerotis cornu meum et senecta mea in oleo uberi
et despexit oculus meus inimicis meis et insurgentibus in me malignantibus audiet auris mea  et dispiciet oculus meus eos qui insidiantur mihi de his qui consurgunt adversum me malignantibus audit auris mea
iustus ut palma florebit ut cedrus Libani multiplicabitur  iustus ut palma florebit ut cedrus in Libano multiplicabitur
plantati in domo Domini in atriis Dei nostri florebunt  transplantati in domo Domini in atriis Dei nostri germinabunt
adhuc multiplicabuntur in senecta uberi et bene patientes erunt  adhuc fructificabunt in senectute pingues et frondentes erunt
ut adnuntient quoniam rectus Dominus Deus noster et non est iniquitas in eo  adnuntiantes quia rectus Dominus fortitudo mea et non est iniquitas in eo