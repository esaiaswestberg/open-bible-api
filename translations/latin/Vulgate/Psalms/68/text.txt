in finem pro his qui commutabuntur David  victori pro liliis David
salvum me fac Deus quoniam intraverunt aquae usque ad animam meam  salva me Deus quoniam venerunt aquae usque ad animam
infixus sum in limum profundi et non est substantia veni in altitudines maris et tempestas demersit me  infixus sum in limo profundi et non possum consistere veni in profundum aquarum et flumen operuit me
laboravi clamans raucae factae sunt fauces meae defecerunt oculi mei dum spero in Deum meum  laboravi clamans exasperatum est guttur meum defecerunt oculi mei expectantes Deum meum
multiplicati sunt super capillos capitis mei qui oderunt me gratis confortati sunt qui persecuti sunt me inimici mei iniuste quae non rapui tunc exsolvebam  multiplicati sunt super capillos capitis mei qui oderunt me gratis confortati sunt qui persequebantur me inimici mei iniuste quae non rapueram tunc reddebam
Deus tu scis insipientiam meam et delicta mea a te non sunt abscondita  Deus tu scis stultitiam meam et peccata mea a te non sunt abscondita
non erubescant in me qui expectant te Domine Domine virtutum non confundantur super me qui quaerunt te Deus Israhel  non confundantur in me qui expectant te Domine Deus exercituum non confundantur in me qui quaerunt te Deus Israhel
quoniam propter te sustinui obprobrium operuit confusio faciem meam  quia propter te portavi obprobrium operuit confusio faciem meam
extraneus factus sum fratribus meis et peregrinus filiis matris meae  alienus factus sum fratribus meis et peregrinus filiis matris meae
quoniam zelus domus tuae comedit me et obprobria exprobrantium tibi ceciderunt super me  quia zelus domus tuae comedit me et obprobrium exprobrantium tibi cecidit super me
et operui in ieiunio animam meam et factum est in obprobrium mihi  et flevi in ieiunio animam meam et factum est in obprobria mihi
et posui vestimentum meum cilicium et factus sum illis in parabolam  et posui vestimentum meum saccum et factus sum eis in parabulam
adversum me exercebantur qui sedebant in porta et in me psallebant qui bibebant vinum  contra me loquebantur qui sedebant in porta et cantabant bibentes vinum
ego vero orationem meam ad te Domine tempus beneplaciti Deus in multitudine misericordiae tuae exaudi me in veritate salutis tuae  mea autem oratio ad te Domine tempus reconciliationis est Deus in multitudine misericordiae tuae exaudi me in veritate salutaris tui
eripe me de luto ut non infigar liberer ab his qui oderunt me et de profundis aquarum  erue me de luto ut non infigar libera me ab his qui oderunt me et de profundis aquis
non me demergat tempestas aquae neque absorbeat me profundum neque urgeat super me puteus os suum  ne operiat me fluvius aquae et ne absorbeat me profundum et non coronet super me puteus os suum
exaudi me Domine quoniam benigna est misericordia tua secundum multitudinem miserationum tuarum respice me  exaudi me Domine quoniam bona est misericordia tua secundum multitudinem miserationum tuarum respice ad me
et ne avertas faciem tuam a puero tuo quoniam tribulor velociter exaudi me  et ne abscondas faciem tuam a servo tuo quoniam tribulor cito exaudi me
intende animae meae et libera eam propter inimicos meos eripe me  accede ad animam meam redime eam propter inimicos meos libera me
tu scis inproperium meum et confusionem et reverentiam meam  tu scis obprobrium meum et confusionem meam et ignominiam meam
in conspectu tuo sunt omnes qui tribulant me inproperium expectavit cor meum et miseriam et sustinui qui simul contristaretur et non fuit et qui consolaretur et non inveni  coram te sunt omnes hostes mei obprobrio contritum est cor meum et desperatus sum et expectavi qui contristaretur et non fuit et qui consolaretur et non inveni
et dederunt in escam meam fel et in siti mea potaverunt me aceto  et dederunt in esca mea fel et in siti mea potaverunt me aceto
fiat mensa eorum coram ipsis in laqueum et in retributiones et in scandalum  sit mensa eorum coram eis in laqueum et in retributiones ad corruendum
obscurentur oculi eorum ne videant et dorsum eorum semper incurva  contenebrentur oculi eorum ne videant et dorsum eorum semper incurva
effunde super eos iram tuam et furor irae tuae conprehendat eos  effunde super eos indignationem tuam et ira furoris tui conprehendat eos
fiat habitatio eorum deserta et in tabernaculis eorum non sit qui inhabitet  fiat commoratio eorum deserta in tabernaculis eorum non sit qui habitet
quoniam quem tu percussisti persecuti sunt et super dolorem vulnerum meorum addiderunt  quoniam quem tu percussisti persecuti sunt et ut adfligerent vulneratos tuos narrabant
adpone iniquitatem super iniquitatem eorum et non intrent in iustitia tua  da iniquitatem super iniquitatem eorum et non veniant in iustitia tua
deleantur de libro viventium et cum iustis non scribantur  deleantur de libro viventium et cum iustis non scribantur
ego sum pauper et dolens salus tua Deus suscepit me  ego autem pauper et dolens salus tua Deus suscipiet me
laudabo nomen Dei cum cantico magnificabo eum in laude  laudabo nomen Dei in cantico et magnificabo eum in confessione
et placebit Deo super vitulum novellum cornua producentem et ungulas  et placebit Domino super vitulum novellum cornua efferentem et ungulas
videant pauperes et laetentur quaerite Deum et vivet anima vestra  videntes mansueti laetabuntur qui quaeritis Deum vivet anima vestra
quoniam exaudivit pauperes Dominus et vinctos suos non despexit  quoniam exaudivit pauperes Dominus et vinctos suos non dispexit
laudent illum caeli et terra mare et omnia reptilia in eis  laudent eum caeli et terra maria et omne quod movetur in eis
quoniam Deus salvam faciet Sion et aedificabuntur civitates Iudaeae et inhabitabunt ibi et hereditate adquirent eam  quia Deus salvabit Sion et aedificabit civitates Iuda et habitabunt ibi et possidebunt eam
et semen servorum eius possidebunt eam et qui diligunt nomen eius habitabunt in ea  et semen servorum eius possidebit eam et qui diligunt nomen eius habitabunt in ea