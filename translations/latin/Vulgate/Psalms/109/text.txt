David psalmus dixit Dominus Domino meo sede a dextris meis donec ponam inimicos tuos scabillum pedum tuorum  David canticum dixit Dominus Domino meo sede a dextris meis donec ponam inimicos tuos scabillum pedum tuorum
virgam virtutis tuae emittet Dominus ex Sion dominare in medio inimicorum tuorum  virgam fortitudinis tuae emittet Dominus ex Sion dominare in medio inimicorum tuorum
tecum principium in die virtutis tuae in splendoribus sanctorum ex utero ante luciferum genui te  populi tui spontanei erunt in die fortitudinis tuae in montibus sanctis quasi de vulva orietur tibi ros adulescentiae tuae
iuravit Dominus et non paenitebit eum tu es sacerdos in aeternum secundum ordinem Melchisedech  iuravit Dominus et non paenitebit eum tu es sacerdos in aeternum secundum ordinem Melchisedech
Dominus a dextris tuis confregit in die irae suae reges  Dominus ad dexteram tuam percussit in die furoris sui reges
iudicabit in nationibus implebit cadavera conquassabit capita in terra multorum  iudicabit in gentibus implebit valles percutiet caput in terra multa
de torrente in via bibet propterea exaltabit caput  de torrente in via bibet propterea exaltabit caput