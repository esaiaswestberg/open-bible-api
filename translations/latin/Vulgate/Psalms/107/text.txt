canticum psalmi David  canticum psalmi David
paratum cor meum Deus paratum cor meum cantabo et psallam in gloria mea  paratum cor meum Deus cantabo et psallam sed et gloria mea
exsurge psalterium et cithara exsurgam diluculo  consurge psalterium et cithara consurgam mane
confitebor tibi in populis Domine et psallam tibi in nationibus  confitebor tibi in populis Domine et cantabo te in nationibus
quia magna super caelos misericordia tua et usque ad nubes veritas tua  quoniam magna super caelos misericordia tua et usque ad aethera veritas tua
exaltare super caelos Deus et super omnem terram gloria tua  exaltare super caelos Deus et super omnem terram gloria tua
ut liberentur dilecti tui salvum fac dextera tua et exaudi me  ut liberentur dilecti tui salva dextera tua et exaudi me
Deus locutus est in sancto suo exaltabor et dividam Sicima et convallem tabernaculorum dimetiar  Deus locutus est in sanctuario suo gaudebo dividam Sychem et vallem Socchoth dimetiar
meus est Galaad et meus est Manasse et Effraim susceptio capitis mei Iuda rex meus  meus est Galaad et meus est Manasse et Efraim hereditas capitis mei Iuda dux meus
Moab lebes spei meae in Idumeam extendam calciamentum meum mihi alienigenae amici facti sunt  Moab lebes pelvis meae super Idumeam proiciam calciamentum meum cum Philisthim foederabor
quis deducet me in civitatem munitam quis deducet me usque in Idumeam  quis deducet me in civitatem munitam quis deducet me usque in Idumeam
nonne tu Deus qui reppulisti nos et non exibis Deus in virtutibus nostris  nonne tu Deus qui proieceras nos et non exieras Deus in exercitibus nostris
da nobis auxilium de tribulatione quia vana salus hominis  da nobis auxilium in tribulatione vana est enim salus ab homine
in Deo faciemus virtutem et ipse ad nihilum deducet inimicos nostros  in Deo erimus fortes et ipse conculcabit hostes nostros