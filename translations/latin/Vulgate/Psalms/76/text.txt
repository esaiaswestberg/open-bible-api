in finem pro Idithun psalmus Asaph  victori per Idithun psalmus Asaph
voce mea ad Dominum clamavi voce mea ad Deum et intendit me  voce mea ad Dominum clamavi voce mea ad Dominum et exaudivit me
in die tribulationis meae Deum exquisivi manibus meis nocte contra eum et non sum deceptus rennuit consolari anima mea  in die tribulationis meae Dominum requisivi manus mea nocte extenditur et non quiescit noluit consolari anima mea
memor fui Dei et delectatus sum exercitatus sum et defecit spiritus meus diapsalma  recordans Dei conturbabar loquebar in memet ipso et deficiebat spiritus meus semper
anticipaverunt vigilias oculi mei turbatus sum et non sum locutus  prohibebam suspectum oculorum meorum stupebam et non loquebar
cogitavi dies antiquos et annos aeternos in mente habui  recogitabam dies antiquos annos pristinos
et meditatus sum nocte cum corde meo exercitabar et scobebam spiritum meum  recordabar psalmorum meorum in nocte cum corde meo loquebar et scobebam spiritum meum
numquid in aeternum proiciet Deus et non adponet ut conplacitior sit adhuc  ergone in aeternum proiciet Dominus et non repropitiabitur ultra
aut in finem misericordiam suam abscidet a generatione in generationem  ergone conplebit usque in finem misericordiam suam consummabit verbum de generatione et generatione
aut obliviscetur misereri Deus aut continebit in ira sua misericordias suas diapsalma  numquid oblitus est misereri Deus aut conplebit in furore misericordias suas semper
et dixi nunc coepi haec mutatio dexterae Excelsi  et dixi inbecillitas mea est haec commutatio dexterae Excelsi
memor fui operum Domini quia memor ero ab initio mirabilium tuorum  recordabor cogitationum Domini reminiscens antiqua mirabilia tua
et meditabor in omnibus operibus tuis et in adinventionibus tuis exercebor  et meditabor in omni opere tuo et adinventiones tuas loquar
Deus in sancto via tua quis deus magnus sicut Deus noster  Deus in sanctuario via tua quis deus magnus ut Deus
tu es Deus qui facis mirabilia notam fecisti in populis virtutem tuam  tu es Deus faciens mirabilia ostendens in populis potentiam tuam
redemisti in brachio tuo populum tuum filios Iacob et Ioseph diapsalma  redemisti in brachio populum tuum filios Iacob et Ioseph semper
viderunt te aquae Deus viderunt te aquae et timuerunt et turbatae sunt abyssi  videntes te aquae Deus videntes te aquae parturierunt et commotae sunt abyssi
multitudo sonitus aquarum vocem dederunt nubes etenim sagittae tuae transeunt  excusserunt aquas nubila vocem dederunt nubes et sagittae tuae discurrebant
vox tonitrui tui in rota inluxerunt coruscationes tuae orbi terrae commota est et contremuit terra  vox tonitrui tui in rota apparuerunt fulgora tua orbi concussa est et commota est terra
in mari via tua et semitae tuae in aquis multis et vestigia tua non cognoscentur  in mari via tua et semitae tuae in aquis multis et vestigia tua non sunt agnita
deduxisti sicut oves populum tuum in manu Mosi et Aaron  deduxisti quasi gregem populum tuum in manu Mosi et Aaron