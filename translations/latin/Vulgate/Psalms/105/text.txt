alleluia confitemini Domino quoniam bonus quoniam in saeculum misericordia eius  alleluia confitemini Domino quoniam bonus quoniam in aeternum misericordia eius
quis loquetur potentias Domini auditas faciet omnes laudes eius  quis loquetur fortitudines Domini auditas faciet omnes laudes eius
beati qui custodiunt iudicium et faciunt iustitiam in omni tempore  beati qui custodiunt iudicium et faciunt iustitiam in omni tempore
memento nostri Domine in beneplacito populi tui visita nos in salutari tuo  recordare mei Domine in repropitiatione populi tui visita me in salutari tuo
ad videndum in bonitate electorum tuorum ad laetandum in laetitia gentis tuae et lauderis cum hereditate tua  ut videam bona electorum tuorum et laeter in laetitia gentis tuae et exultem cum hereditate tua
peccavimus cum patribus nostris iniuste egimus iniquitatem fecimus  peccavimus cum patribus nostris inique fecimus impie egimus
patres nostri in Aegypto non intellexerunt mirabilia tua non fuerunt memores multitudinis misericordiae tuae et inritaverunt ascendentes in mare * mare; Rubrum  patres nostri in Aegypto non intellexerunt mirabilia tua non sunt recordati multitudinis misericordiae tuae et ad iracundiam provocaverunt super mare in mari Rubro
et salvavit eos propter nomen suum ut notam faceret potentiam suam  salvavit autem eos propter nomen suum ut ostenderet fortitudinem suam
et increpuit mare Rubrum et exsiccatum est et deduxit eos in abyssis sicut in deserto  et comminatus est mari Rubro et aruit et transduxit eos per abyssos quasi in deserto
et salvavit eos de manu odientium et redemit eos de manu inimici  et salvavit eos de manu odientis et redemit eos de manu inimici
et operuit aqua tribulantes eos unus ex eis non remansit  et operuit aqua hostes eorum unus de ipsis non superfuit
et crediderunt in verbis eius et laudaverunt laudem eius  et crediderunt verbis eius cecineruntque laudem eius
cito fecerunt obliti sunt operum eius non sustinuerunt consilium eius  cito obliti sunt operum illius nec expectaverunt voluntatem eius
et concupierunt concupiscentiam in deserto et temptaverunt Deum in inaquoso  et desideraverunt desiderium in deserto et temptaverunt Deum in solitudine
et dedit eis petitionem ipsorum et misit saturitatem in anima eorum  dedit ergo eis petitionem eorum et misit tenuitatem in animam eorum
et inritaverunt Mosen in castris Aaron sanctum Domini  et zelati sunt Mosen in castris Aaron sanctum Domini
aperta est terra et degluttivit Dathan et operuit super congregationem Abiron  aperta est terra et devoravit Dathan et operuit synagogam Abiram
et exarsit ignis in synagoga eorum flamma conbusit peccatores  et succensus est ignis in synagoga eorum flamma exusit impios
et fecerunt vitulum in Choreb et adoraverunt sculptile  fecerunt vitulum in Horeb et adoraverunt conflatile
et mutaverunt gloriam suam in similitudine vituli comedentis faenum  et mutaverunt gloriam suam in similitudine bovis comedentis faenum
obliti sunt Deum qui salvavit eos qui fecit magnalia in Aegypto  obliti sunt Dei salvatoris sui qui fecit magnalia in Aegypto
mirabilia in terra Cham terribilia in mari Rubro  mirabilia in terra Ham terribilia super mare Rubrum
et dixit ut disperderet eos si non Moses electus eius stetisset in confractione in conspectu eius ut averteret iram eius ne disperderet eos  dixit ergo ut contereret eos nisi Moses electus eius stetisset medius contra faciem illius ut converteret indignationem eius et non interficeret
et pro nihilo habuerunt terram desiderabilem non crediderunt verbo eius  et dispexerunt terram desiderabilem nec crediderunt sermoni eius
et murmurabant in tabernaculis suis non exaudierunt vocem Domini  et murmuraverunt in tabernaculis suis non audierunt vocem Domini
et elevavit manum suam super eos ut prosterneret eos in deserto  et levavit manum suam super eos ut deiceret eos in deserto
et ut deiceret semen eorum in nationibus et dispergeret eos in regionibus  et ut deiceret semen eorum in gentibus et dispergeret eos in terris
et initiati sunt Beelphegor et comederunt sacrificia mortuorum  et consecrati sunt Beelphegor et comederunt victimas mortuorum
et inritaverunt eum in adinventionibus suis et multiplicata est in eis ruina  et concitaverunt eum in studiis suis et percussit eos plaga
et stetit Finees et placavit et cessavit quassatio  stetit autem Finees et deiudicavit et est retenta percussio
et reputatum est ei in iustitiam in generatione et generationem usque in sempiternum  et reputatum est ei in iustitia in generatione et generatione usque in aeternum
et inritaverunt ad aquam Contradictionis et vexatus est Moses propter eos  et provocaverunt super aquam Contradictionis et adflictus est Moses propter eos
quia exacerbaverunt spiritum eius et distinxit in labiis suis  quia provocaverunt spiritum eius et praecepit labiis suis
non disperdiderunt gentes quas dixit Dominus illis  non exterminaverunt populos quos dixit Dominus eis
et commixti sunt inter gentes et didicerunt opera eorum  et commixti sunt gentibus et didicerunt opera eorum
et servierunt sculptilibus eorum et factum est illis in scandalum  et servierunt sculptilibus eorum et factum est eis in scandalum
et immolaverunt filios suos et filias suas daemoniis  et immolaverunt filios suos et filias suas daemonibus
et effuderunt sanguinem innocentem sanguinem filiorum suorum et filiarum *suarum; quas sacrificaverunt sculptilibus Chanaan et interfecta est terra in sanguinibus  et effuderunt sanguinem innocentem sanguinem filiorum suorum et filiarum suarum quos immolaverunt sculptilibus Chanaan et polluta est terra sanguinibus
et contaminata est in operibus eorum et fornicati sunt in adinventionibus suis  et coinquinati sunt in operibus suis et fornicati sunt in studiis suis
et iratus est furore Dominus in populo suo et abominatus est hereditatem suam  iratus est itaque furor Domini in populum suum et abominatus est hereditatem suam
et tradidit eos in manus gentium et dominati sunt eorum qui oderant eos  et dedit eos in manu gentium et dominati sunt eorum qui oderant eos
et tribulaverunt eos inimici eorum et humiliati sunt sub manibus eorum  et adflixerunt eos inimici sui et humiliati sunt sub manu eorum
saepe liberavit eos ipsi autem exacerbaverunt eum in consilio suo et humiliati sunt in iniquitatibus suis  multis vicibus liberavit eos ipsi vero provocabant in consiliis suis et humiliati sunt propter iniquitates suas
et vidit cum tribularentur et audiret orationem eorum  et vidit tribulationem eorum cum audiret eos rogantes
et memor fuit testamenti sui et paenituit eum secundum multitudinem misericordiae suae  et recordatus est pacti sui cum eis et paenituit eum secundum multitudinem misericordiae suae
et dedit eos in misericordias in conspectu omnium qui ceperant eos  et dedit eos miserabiles coram omnibus qui ceperant eos
salvos fac nos Domine Deus noster et congrega nos de nationibus ut confiteamur nomini tuo sancto et gloriemur in laude tua  salva nos Domine Deus noster et congrega nos de gentibus ut confiteamur nomini sancto tuo et canamus laudantes te
benedictus Dominus Deus Israhel a saeculo et usque in saeculum et dicet omnis populus fiat fiat  benedictus Dominus Deus Israhel ab aeterno et usque in aeternum et dicet omnis populus amen alleluia