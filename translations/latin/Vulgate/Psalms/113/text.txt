alleluia in exitu Israhel de Aegypto domus Iacob de populo barbaro  cum egrederetur Israhel de Aegypto domus Iacob de populo barbaro
facta est Iudaea sanctificatio eius Israhel potestas eius  factus est Iudas in sanctificatione eius Israhel potestas eius
mare vidit et fugit Iordanis conversus est retrorsum  mare vidit et fugit Iordanis conversus est retrorsum
montes exultaverunt ut arietes colles sicut agni ovium  montes subsilierunt quasi arietes colles quasi filii gregis
quid est tibi mare quod fugisti et tu Iordanis quia conversus es retrorsum  quid tibi est mare quia fugisti Iordanis quia conversus es retrorsum
montes exultastis sicut arietes et colles sicut agni ovium  montes sussultastis quasi arietes colles quasi filii gregis
a facie Domini mota est terra a facie Dei Iacob  a facie Domini contremesce terra a facie Dei Iacob
qui convertit petram in stagna aquarum et rupem in fontes aquarum  qui convertit petram in paludes aquarum silicem in fontes aquarum
non nobis Domine non nobis sed nomini tuo da gloriam  non nobis Domine non nobis sed nomini tuo da gloriam
super misericordia tua et veritate tua nequando dicant gentes ubi est Deus eorum  propter misericordiam tuam et veritatem tuam ne dicant gentes ubi est Deus eorum
Deus autem noster in caelo omnia quaecumque voluit fecit  Deus autem noster in caelo universa quae voluit fecit
simulacra gentium argentum et aurum opera manuum hominum  idola gentium argentum et aurum opus manuum hominum
os habent et non loquentur oculos habent et non videbunt  os habent et non loquentur oculos habent et non videbunt
aures habent et non audient nares habent et non odorabuntur  aures habent et non audient nasum habent et non odorabuntur
manus habent et non palpabunt pedes habent et non ambulabunt non clamabunt in gutture suo  manus habent et non palpabunt pedes habent et non ambulabunt nec sonabunt in gutture suo
similes illis fiant qui faciunt ea et omnes qui confidunt in eis  similes illis fiant qui faciunt ea omnis qui confidit in eis
domus Israhel speravit in Domino adiutor eorum et protector eorum est  Israhel confidet in Domino auxiliator et protector eorum est
domus Aaron speravit in Domino adiutor eorum et protector eorum est  domus Aaron confidet in Domino auxiliator et protector eorum est
qui timent Dominum speraverunt in Domino adiutor eorum et protector eorum est  timentes Dominum confident in Domino auxiliator et protector eorum est
Dominus memor fuit nostri et benedixit nobis benedixit domui Israhel benedixit domui Aaron  Dominus recordatus nostri benedicet benedicet domui Israhel benedicet domui Aaron
benedixit omnibus qui timent Dominum pusillis cum maioribus  benedicet timentibus Dominum parvis et magnis
adiciat Dominus super vos super vos et super filios vestros  addat Dominus super vos super vos et super filios vestros
benedicti vos Domino qui fecit caelum et terram  benedicti vos Domino qui fecit caelos et terram
caelum caeli Domino terram autem dedit filiis hominum  caelum caelorum Domino terram autem dedit filiis hominum
non mortui laudabunt te Domine neque omnes qui descendunt in infernum  non mortui laudabunt Dominum nec omnes qui descendunt in silentium
sed nos qui vivimus benedicimus Domino ex hoc nunc et usque in saeculum  sed nos benedicimus Domino amodo et usque in aeternum alleluia