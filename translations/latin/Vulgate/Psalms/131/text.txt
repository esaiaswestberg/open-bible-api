canticum graduum memento Domine David et omnis mansuetudinis eius  canticum graduum memento Domine David et omnis adflictionis eius
sicut iuravit Domino votum vovit Deo Iacob  qui iuravit Domino votum vovit Deo Iacob
si introiero in tabernaculum domus meae si ascendero in lectum strati mei  si intravero in tabernaculum domus meae si adsedero super lectum straminis mei
si dedero somnum oculis meis et palpebris meis dormitationem  si dedero somnum oculis meis et palpebris dormitationem
et requiem temporibus meis donec inveniam locum Domino tabernaculum Deo Iacob  donec inveniam locum Domino tabernacula Deo Iacob
ecce audivimus eam in Efrata invenimus eam in campis silvae  ecce audivimus illum in Ephrata invenimus illum in regione saltus
introibimus in tabernacula eius adorabimus in loco ubi steterunt pedes eius  intremus in tabernacula eius adoremus scabillum pedum eius
surge Domine in requiem tuam tu et arca sanctificationis tuae  surge Domine in requiem tuam tu et arca fortitudinis tuae
sacerdotes tui induentur iustitia et sancti tui exultabunt  sacerdotes tui induantur iustitia et sancti tui laudent
propter David servum tuum non avertas faciem christi tui  propter David servum tuum ne avertas faciem christi tui
iuravit Dominus David veritatem et non frustrabit eum de fructu ventris tui ponam super sedem tuam  iuravit Dominus David veritatem non avertetur ab ea de fructu ventris tui ponam super sedem tuam
si custodierint filii tui testamentum meum et testimonia mea haec quae docebo eos et filii eorum usque in saeculum sedebunt super sedem tuam  si custodierint filii tui pactum meum et testificationem meam quam docuero eos et filii eorum usque in aeternum sedebunt super thronum tuum
quoniam elegit Dominus Sion elegit eam in habitationem sibi  quia elegit Dominus Sion desideravit eam in habitaculum suum
haec requies mea in saeculum saeculi hic habitabo quoniam elegi eam  haec est requies mea in sempiternum hic habitabo quia desideravi eam
viduam eius benedicens benedicam pauperes eius saturabo panibus  venationem eius benedicens benedicam pauperes eius saturabo pane
sacerdotes eius induam salutari et sancti eius exultatione exultabunt  sacerdotes eius induam salutari et sancti eius laude laudabunt
illic producam cornu David paravi lucernam christo meo  ibi oriri faciam cornu David paravi lucernam christo meo
inimicos eius induam confusione super ipsum autem efflorebit sanctificatio mea  inimicos eius induam confusione super ipsum autem florebit sanctificatio eius