David priusquam liniretur Dominus inluminatio mea et salus mea quem timebo Dominus protector vitae meae a quo trepidabo  David Dominus lux mea et salutare meum quem timebo Dominus fortitudo vitae meae quem formidabo
dum adpropiant super me nocentes ut edant carnes meas qui tribulant me et inimici mei ipsi infirmati sunt et ceciderunt  cum adpropinquarent mihi maligni ut comederent carnem meam hostes mei et inimici mei ipsi inpigerunt et ceciderunt
si consistant adversus me castra non timebit cor meum si exsurgat adversus me proelium in hoc ego sperabo  si steterint adversus me castra non timebit cor meum si surrexerit contra me bellum in hoc ego confidam
unam petii a Domino hanc requiram ut inhabitem in domo Domini omnes dies vitae meae ut videam voluntatem Domini et visitem templum eius  unum petivi a Domino hoc requiram ut habitem in domo Domini omnibus diebus vitae meae ut videam pulchritudinem Domini et adtendam templum eius
quoniam abscondit me in tabernaculo in die malorum protexit me in abscondito tabernaculi sui  abscondet enim me in umbra sua in die pessima abscondet me in secreto tabernaculi sui
in petra exaltavit me et nunc exaltavit caput meum super inimicos meos circuivi et immolavi in tabernaculo eius hostiam vociferationis cantabo et psalmum dicam Domino  in petra exaltabit me nunc quoque exaltabit caput meum super inimicos meos qui sunt in circuitu meo et immolabo in tabernaculo eius hostias iubili cantabo et psallam Domino
exaudi Domine vocem meam qua clamavi miserere mei et exaudi me  audi Domine vocem meam invocantis miserere mei et exaudi me
tibi dixit cor meum exquisivit facies mea faciem tuam Domine requiram  tibi dixit cor meum quaesivit vultus meus faciem tuam Domine et requiram
ne avertas faciem tuam a me ne declines in ira a servo tuo adiutor meus esto ne derelinquas me neque dispicias me Deus salvator meus  ne abscondas faciem tuam a me ne declines in furore tuo a servo tuo auxilium meum fuisti ne derelinquas me et ne dimittas me Deus salvator meus
quoniam pater meus et mater mea dereliquerunt me Dominus autem adsumpsit me  pater enim meus et mater mea dereliquerunt me Dominus autem collegit me
legem pone mihi Domine in via tua et dirige me in semita recta propter inimicos meos  ostende mihi Domine viam tuam et deduc me in semita recta propter insidiatores meos
ne tradideris me in animas tribulantium me quoniam insurrexerunt in me testes iniqui et mentita est iniquitas sibi  ne tradas me Domine animae tribulantium me quoniam surrexerunt contra me testes falsi et apertum mendacium
credo videre bona Domini in terra viventium  ego autem credo quod videam bona Domini in terra viventium
expecta Dominum viriliter age et confortetur cor tuum et sustine Dominum  expecta Dominum confortare et roboretur cor tuum et sustine Dominum