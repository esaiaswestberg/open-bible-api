beatus vir qui non abiit in consilio impiorum et in via peccatorum non stetit et in cathedra pestilentiae non sedit  beatus vir qui non abiit in consilio impiorum et in via peccatorum non stetit in cathedra derisorum non sedit
sed in lege Domini voluntas eius et in lege eius meditabitur die ac nocte  sed in lege Domini voluntas eius et in lege eius meditabitur die ac nocte
et erit tamquam lignum quod plantatum est secus decursus aquarum quod fructum suum dabit in tempore suo et folium eius non defluet et omnia quaecumque faciet prosperabuntur  et erit tamquam lignum transplantatum iuxta rivulos aquarum quod fructum suum dabit in tempore suo et folium eius non defluet et omne quod fecerit prosperabitur
non sic impii non sic sed tamquam pulvis quem proicit ventus a facie terrae non sic impii sed tamquam pulvis quem proicit ventus
ideo non resurgent impii in iudicio neque peccatores in consilio iustorum propterea non resurgent impii in iudicio neque peccatores in congregatione iustorum
quoniam novit Dominus viam iustorum et iter impiorum peribit   quoniam novit Dominus viam iustorum et iter impiorum peribit