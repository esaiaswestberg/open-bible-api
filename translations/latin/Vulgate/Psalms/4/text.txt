in finem in carminibus psalmus David  victori in psalmis canticum David
cum invocarem exaudivit me Deus iustitiae meae in tribulatione dilatasti mihi miserere mei et exaudi orationem meam  invocante me exaudi me Deus iustitiae meae in tribulatione dilatasti mihi miserere mei et exaudi orationem meam
filii hominum usquequo gravi corde ut quid diligitis vanitatem et quaeritis mendacium diapsalma  filii viri usquequo incliti mei ignominiose diligitis vanitatem quaerentes mendacium semper
et scitote quoniam mirificavit Dominus sanctum suum Dominus exaudiet me cum clamavero ad eum  et cognoscite quoniam mirabilem reddidit Dominus sanctum suum Dominus exaudiet cum clamavero ad eum
irascimini et nolite peccare quae dicitis in cordibus vestris in cubilibus vestris conpungimini diapsalma  irascimini et nolite peccare loquimini in cordibus vestris super cubilia vestra et tacete semper
sacrificate sacrificium iustitiae et sperate in Domino multi dicunt quis ostendet nobis bona  sacrificate sacrificium iustitiae et fidite in Domino multi dicunt quis ostendit nobis bonum
signatum est super nos lumen vultus tui Domine dedisti laetitiam in corde meo  leva super nos lucem vultus tui Domine dedisti laetitiam in corde meo
a fructu frumenti et vini et olei sui multiplicati sunt  in tempore frumentum et vinum eorum multiplicata sunt
in pace in id ipsum dormiam et requiescam  in pace simul requiescam et dormiam
quoniam tu Domine singulariter in spe constituisti me  quia tu Domine specialiter securum habitare fecisti me