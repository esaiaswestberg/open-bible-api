in finem filiis Core ad intellectum  pro victoria filiorum Core eruditionis
Deus auribus nostris audivimus patres nostri adnuntiaverunt nobis opus quod operatus es in diebus eorum in diebus antiquis  Deus auribus nostris audivimus patres nostri narraverunt nobis opus quod operatus es in diebus eorum in diebus antiquis
manus tua gentes disperdit et plantasti eos adflixisti populos et expulisti eos  tu manu tua gentes delisti et plantasti eos adflixisti populos et emisisti eos
nec enim in gladio suo possederunt terram et brachium eorum non salvavit eos sed dextera tua et brachium tuum et inluminatio faciei tuae quoniam conplacuisti in eis  non enim in gladio suo possederunt terram neque brachium eorum salvavit eos sed dextera tua et brachium tuum et lux vultus tui quia conplacuisti tibi
tu es ipse rex meus et Deus meus qui mandas salutes Iacob  tu es rex meus Deus praecipe pro salutibus Iacob
in te inimicos nostros ventilabimus cornu et in nomine tuo spernemus insurgentes in nobis  in te hostes nostros ventilabimus in nomine tuo conculcabimus adversarios nostros
non enim in arcu meo sperabo et gladius meus non salvabit me  non enim in arcu meo confidam neque gladius meus salvabit me
salvasti enim nos de adfligentibus nos et odientes nos confudisti  quia salvasti nos de hostibus nostris et eos qui oderant nos confudisti
in Deo laudabimur tota die et in nomine tuo confitebimur in saeculum diapsalma  in Domino gaudebimus tota die et in nomine tuo in aeternum confitebimur semper
nunc autem reppulisti et confudisti nos et non egredieris in virtutibus nostris  verum tu proiecisti et confudisti nos et non egredieris in exercitibus nostris
avertisti nos retrorsum post inimicos nostros et qui oderunt nos diripiebant sibi  vertisti terga nostra hosti et qui oderant nos diripuerunt nos
dedisti nos tamquam oves escarum et in gentibus dispersisti nos  dedisti nos quasi gregem ad vorandum et in gentibus dispersisti nos
vendidisti populum tuum sine pretio et non fuit multitudo in commutationibus nostris  vendidisti populum tuum sine pretio nec grandis fuit commutatio eorum
posuisti nos obprobrium vicinis nostris subsannationem et derisum his qui in circuitu nostro  posuisti nos obprobrium vicinis nostris subsannationem et inrisum his qui erant in circuitu nostro
posuisti nos in similitudinem gentibus commotionem capitis in populis  posuisti nos similitudinem in gentibus commotionem capitis in tribubus
tota die verecundia mea contra me est et confusio faciei meae cooperuit me  tota die confusio mea contra me et ignominia faciei meae cooperuit me
a voce exprobrantis et obloquentis a facie inimici et persequentis  a voce exprobrantis et blasphemantis a facie inimici et ultoris
haec omnia venerunt super nos nec obliti sumus te et inique non egimus in testamento tuo  omnia haec venerunt super nos et non sumus obliti tui nec mentiti fuimus in pacto tuo
et non recessit retrorsum cor nostrum et declinasti semitas nostras a via tua  non est conversum retro cor nostrum nec declinaverunt gressus nostri a semita tua
quoniam humiliasti nos in loco adflictionis et cooperuit nos umbra mortis  quoniam deiecisti nos in loco draconum et operuisti nos umbra mortis
si obliti sumus nomen Dei nostri et si expandimus manus nostras ad deum alienum si obliti sumus nominis Dei nostri et expandimus manus nostras ad deum alienum
nonne Deus requiret ista ipse enim novit abscondita cordis quoniam propter te mortificamur omni die aestimati sumus sicut oves occisionis numquid non Deus investigabit istud ipse enim novit cogitationes cordis quoniam propter te mortificati sumus tota die reputati sumus ut grex occisionis
exsurge quare dormis Domine exsurge et ne repellas in finem consurge quare dormitas Domine evigila quare proicis nos in sempiternum
quare faciem tuam avertis oblivisceris inopiae nostrae et tribulationis nostrae quare faciem tuam abscondis oblivisceris adflictiones et angustias nostras
quoniam humiliata est in pulvere anima nostra conglutinatus est in terra venter noster quoniam incurvata est in pulvere anima nostra adhesit terrae venter noster
exsurge adiuva nos et redime nos propter nomen tuum   surge auxiliare nobis et redime nos propter misericordiam tuam