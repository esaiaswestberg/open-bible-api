in finem pro torcularibus Asaph  victori in torcularibus Asaph
exultate Deo adiutori nostro iubilate Deo Iacob  laudate Deum fortitudinem nostram iubilate Deo Iacob
sumite psalmum et date tympanum psalterium iucundum cum cithara  adsumite carmen et date tympanum citharam decoram cum psalterio
bucinate in neomenia tuba in insigni die sollemnitatis nostrae  clangite in neomenia bucina et in medio mense die sollemnitatis nostrae
quia praeceptum Israhel est et iudicium Dei Iacob  quia legitimum Israhel est et iudicium Dei Iacob
testimonium in Ioseph posuit illud cum exiret de terra Aegypti linguam quam non noverat audivit  testimonium in Ioseph posuit cum egrederetur terra Aegypti labium quod nesciebam audivi
devertit ab oneribus dorsum eius manus eius in cofino servierunt  amovi ab onere umerum eius manus eius a cofino recesserunt
in tribulatione invocasti me et liberavi te exaudivi te in abscondito tempestatis probavi te apud aquam Contradictionis diapsalma  in tribulatione invocasti et erui te exaudivi te in abscondito tonitrui probavi te super aquam Contradictionis semper
audi populus meus et contestabor te Israhel si audias me  audi populus meus et contestor te Israhel si audieris me
non erit in te deus recens nec adorabis deum alienum  non sit in te deus alienus et non adores deum peregrinum
ego enim sum Dominus Deus tuus qui eduxi te de terra Aegypti dilata os tuum et implebo illud  ego sum Dominus Deus tuus qui eduxi te de terra Aegypti dilata os tuum et implebo illud
et non audivit populus meus vocem meam et Israhel non intendit mihi  et non audivit populus meus vocem meam et Israhel non credidit mihi
et dimisi illos secundum desideria cordis eorum ibunt in adinventionibus suis  et dimisi eum in pravitate cordis sui ambulabunt in consiliis suis
si populus meus audisset me Israhel si in viis meis ambulasset  utinam populus meus audisset me Israhel in viis meis ambulasset
pro nihilo forsitan inimicos eorum humiliassem et super tribulantes eos misissem manum meam  quasi nihilum inimicos eius humiliassem et super hostes eorum vertissem manum meam
inimici Domini mentiti sunt ei et erit tempus eorum in saeculo  qui oderunt Dominum negabunt eum et erit tempus eorum in saeculo
et cibavit illos ex adipe frumenti et de petra melle saturavit illos  et cibavit eos de adipe frumenti et de petra mellis saturavit eos