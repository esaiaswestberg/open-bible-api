alleluia laudate nomen Domini laudate servi Dominum  alleluia laudate nomen Domini laudate servi Dominum
qui statis in domo Domini in atriis domus Dei nostri  qui statis in domo Domini in atriis domus Dei nostri
laudate Dominum quia bonus Dominus psallite nomini eius quoniam suave  laudate Dominum quoniam bonus Dominus cantate nomini eius quoniam decens
quoniam Iacob elegit sibi Dominus Israhel in possessionem sibi  quia Iacob elegit sibi Dominus Israhel in peculium suum
quia ego cognovi quod magnus est Dominus et Deus noster prae omnibus diis  quia ego scio quod magnus Dominus et Dominus noster prae omnibus diis
omnia quae voluit Dominus fecit in caelo et in terra in mare et in omnibus abyssis  omnia quae voluit Dominus fecit in caelo et in terra in mari et in cunctis abyssis
educens nubes ab extremo terrae fulgora in pluviam fecit qui producit ventos de thesauris suis  levans nubes de summitatibus terrae fulgura in pluviam fecit educens ventos de thesauris suis
qui percussit primogenita Aegypti ab homine usque ad pecus  qui percussit primitiva Aegypti ab homine usque ad pecus
emisit signa et prodigia in medio tui Aegypte in Pharaonem et in omnes servos eius  misit signa et portenta in medio tui Aegypte in Pharao et in cunctos servos eius
qui percussit gentes multas et occidit reges fortes  qui percussit gentes multas et occidit reges fortes
Seon regem Amorreorum et Og regem Basan et omnia regna Chanaan  Seon regem Amorreorum et Og regem Basan et omnia regna Chanaan
et dedit terram eorum hereditatem hereditatem Israhel populo suo  et dedit terram eorum hereditatem hereditatem Israhel populo suo
Domine nomen tuum in aeternum Domine memoriale tuum in generationem et generationem  Domine nomen tuum in aeternum Domine memoriale tuum in generatione et generatione
quia iudicabit Dominus populum suum et in servis suis deprecabitur  quia iudicabit Dominus populum suum et in servos suos erit placabilis
simulacra gentium argentum et aurum opera manuum hominum  idola gentium argentum et aurum opera manuum hominum
os habent et non loquentur oculos habent et non videbunt  os habent et non loquentur oculos habent et non videbunt
aures habent et non audient neque enim est spiritus in ore eorum  aures habent et non audient sed nec spiritus in ore eorum
similes illis fiant qui faciunt ea et omnes qui sperant in eis  similes illis fiant qui faciunt ea omnis qui confidit in eis
domus Israhel benedicite Domino domus Aaron benedicite Domino  domus Israhel benedicite Domino domus Aaron benedicite Domino
domus Levi benedicite Domino qui timetis Dominum benedicite Domino  domus Levi benedicite Domino timentes Dominum benedicite Domino
benedictus Dominus ex Sion qui habitat in Hierusalem  benedictus Dominus ex Sion qui habitat in Hierusalem alleluia