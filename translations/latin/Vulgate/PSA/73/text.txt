intellectus Asaph ut quid Deus reppulisti in finem iratus est furor tuus super oves pascuae tuae  eruditionis Asaph ut quid Deus reppulisti in finem fumavit furor tuus in gregem pascuae tuae
memor esto congregationis tuae quam possedisti ab initio redemisti virgam hereditatis tuae mons Sion in quo habitasti in eo  recordare congregationis tuae quam possedisti ab initio et redemisti virgam hereditatis tuae montis Sion in quo habitasti
leva manus tuas in superbias eorum in finem quanta malignatus est inimicus in sancto  sublimitas pedum tuorum dissipata est usque ad finem omnia mala egit inimicus in sanctuario
et gloriati sunt qui oderunt te in medio sollemnitatis tuae posuerunt signa sua signa  fremuerunt hostes tui in medio pacti tui posuerunt signa sua in tropeum
et non cognoverunt sicut in exitu super summum quasi in silva lignorum securibus  manifesta in introitu desuper in saltu lignorum secures
exciderunt ianuas eius in id ipsum in securi et ascia deiecerunt eam et nunc scalpturas eius pariter bipinne et dolatoriis deraserunt
incenderunt igni sanctuarium tuum in terra polluerunt tabernaculum nominis tui  miserunt ignem in sanctuarium tuum in terram contaminaverunt habitaculum nominis tui
dixerunt in corde suo cognatio eorum simul quiescere faciamus omnes dies festos Dei a terra  dixerunt in cordibus suis posteri eorum simul incenderunt omnes sollemnitates Dei in terra
signa nostra non vidimus iam non est propheta et nos non cognoscet amplius  signa nostra non vidimus non est ultra propheta et non est nobiscum qui sciat usquequo
usquequo Deus inproperabit inimicus inritat adversarius nomen tuum in finem  usquequo Deus exprobrabit adversarius blasphemabit inimicus nomen tuum in finem
ut quid avertis manum tuam et dexteram tuam de medio sinu tuo in finem  quare convertis manum tuam et dexteram tuam ad medium sinum tuum consume
Deus autem rex noster ante saeculum operatus est salutes in medio terrae  Deus autem rex meus ab initio operatur salutes in medio terrae
tu confirmasti in virtute tua mare contribulasti capita draconum in aquis  tu dissipasti in fortitudine tua mare contrivisti capita draconum in aquis
tu confregisti capita draconis dedisti eum escam populis Aethiopum  tu confregisti capita Leviathan dedisti eum in escam populo Aethiopum
tu disrupisti fontem et torrentes * tu siccasti fluvios Aetham;  tu disrupisti fontem et torrentem tu exsiccasti flumina fortia
tuus est dies et tua est nox tu fabricatus es auroram et solem  tua est dies et tua est nox tu ordinasti luminaria et solem
tu fecisti omnes terminos terrae aestatem et ver tu plasmasti ea  tu statuisti omnes terminos terrae aestatem et hiemem tu plasmasti
memor esto huius inimicus inproperavit Dominum et populus insipiens incitavit nomen tuum  memento huius inimicus exprobravit Domino et populus insipiens blasphemavit nomen tuum
ne tradas bestiis animam confitentem tibi animas pauperum tuorum ne obliviscaris in finem  ne tradas bestiis animam eruditam lege tua vitae pauperum tuorum ne obliviscaris in perpetuum
respice in testamentum tuum quia repleti sunt qui obscurati sunt terrae domibus iniquitatum  respice ad pactum quia repletae sunt tenebris terrae habitationes iniquae subrutae
ne avertatur humilis factus confusus pauper et inops laudabunt nomen tuum  ne revertatur confractus et confusus egenus et pauper laudabunt nomen tuum
exsurge Deus iudica causam tuam memor esto inproperiorum tuorum eorum qui ab insipiente sunt tota die  surge Deus iudica causam tuam memento obprobrii tui ab insipiente tota die
ne obliviscaris voces inimicorum tuorum superbia eorum qui te oderunt ascendit semper  ne obliviscaris vocis hostium tuorum sonitus adversariorum tuorum ascendit iugiter