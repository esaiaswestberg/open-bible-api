in finem in carminibus pro octava psalmus David  victori in psalmis super octava canticum David
Domine ne in furore tuo arguas me neque in ira tua corripias me  Domine ne in furore tuo arguas me neque in ira tua corripias me
miserere mei Domine quoniam infirmus sum sana me Domine quoniam conturbata sunt ossa mea  miserere mei Domine quoniam infirmus sum sana me Domine quoniam conturbata sunt ossa mea
et anima mea turbata est valde et tu Domine usquequo  et anima mea turbata est valde et tu Domine usquequo
convertere Domine eripe animam meam salvum me fac propter misericordiam tuam  revertere Domine erue animam meam salva me propter misericordiam tuam
quoniam non est in morte qui memor sit tui in inferno autem quis confitebitur tibi  quoniam non est in morte recordatio tui in inferno quis confitebitur tibi
laboravi in gemitu meo lavabo per singulas noctes lectum meum in lacrimis meis stratum meum rigabo  laboravi in gemitu meo natare faciam tota nocte lectulum meum lacrimis meis stratum meum rigabo
turbatus est a furore oculus meus inveteravi inter omnes inimicos meos  caligavit prae amaritudine oculus meus consumptus sum ab universis hostibus meis
discedite a me omnes qui operamini iniquitatem quoniam exaudivit Dominus vocem fletus mei  recedite a me omnes qui operamini iniquitatem quia audivit Dominus vocem fletus mei
exaudivit Dominus deprecationem meam Dominus orationem meam suscepit  audivit Dominus deprecationem meam Dominus orationem meam suscipiet
erubescant et conturbentur vehementer omnes inimici mei convertantur et erubescant valde velociter  confundantur et conturbentur vehementer omnes inimici mei revertantur et confundantur subito