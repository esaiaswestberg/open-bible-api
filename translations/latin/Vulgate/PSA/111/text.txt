alleluia reversionis Aggei et Zacchariae beatus vir qui timet Dominum in mandatis eius volet nimis  aleph beatus vir qui timet Dominum beth in mandatis eius volet nimis
potens in terra erit semen eius generatio rectorum benedicetur  gimel potens in terra erit semen eius deleth generatio iustorum benedicetur
gloria et divitiae in domo eius et iustitia eius manet in saeculum saeculi  he substantia et divitiae in domo eius vav et iustitia eius perseverans semper
exortum est in tenebris lumen rectis misericors et miserator et iustus  zai ortum est in tenebris lumen iustis heth clemens et misericors et iustus
iucundus homo qui miseretur et commodat disponet sermones suos in iudicio  teth bonus vir clemens et fenerans ioth dispensabit verba sua in iudicio
quia in aeternum non commovebitur  caph quia in aeternum non commovebitur
in memoria aeterna erit iustus ab auditione mala non timebit paratum cor eius sperare in Domino  lameth in memoria sempiterna erit iustus mem ab auditu malo non timebit nun paratum cor eius confidens in Domino
confirmatum est cor eius non commovebitur donec dispiciat inimicos suos  samech firmum cor eius non timebit ain donec aspiciat hostibus suis
dispersit dedit pauperibus iustitia eius manet in saeculum saeculi cornu eius exaltabitur in gloria  phe dispersit dedit pauperibus sade iustitia eius permanet in aeternum coph cornu eius exaltabitur in gloria
peccator videbit et irascetur dentibus suis fremet et tabescet desiderium peccatorum peribit  res impius videbit et irascetur sen dentibus suis frendet et tabescet thau desiderium impiorum peribit