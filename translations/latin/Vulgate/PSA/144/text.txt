laudatio David exaltabo te Deus meus rex et benedicam nomini tuo in saeculum et in saeculum saeculi  hymnus David aleph exaltabo te Deus meus rex et benedicam nomini tuo in aeternum et ultra
per singulos dies benedicam tibi et laudabo nomen tuum in saeculum et in saeculum saeculi  beth in omni die benedicam tibi et laudabo nomen tuum in sempiternum iugiter
magnus Dominus et laudabilis nimis et magnitudinis eius non est finis  gimel magnus Deus et laudabilis nimis et magnificentiae eius non est inventio
generatio et generatio laudabit opera tua et potentiam tuam pronuntiabunt  deleth generatio ad generationem laudabit opera tua et fortitudines tuas adnuntiabunt
magnificentiam gloriae sanctitatis tuae loquentur et mirabilia tua narrabunt  he decorem gloriae magnitudinis tuae et verba mirabilium tuorum loquar
et virtutem terribilium tuorum dicent et magnitudinem tuam narrabunt  vav et fortitudinem horribilium tuorum loquentur et magnitudines tuas narrabo
memoriam abundantiae suavitatis tuae eructabunt et iustitia tua exultabunt  zai memoriam multae bonitatis tuae loquentur et iustitias tuas laudabunt
miserator et misericors Dominus patiens et multum misericors  heth clemens et misericors Dominus patiens et multae miserationis
suavis Dominus universis et miserationes eius super omnia opera eius  teth bonus Dominus omnibus et misericordiae eius in universa opera eius
confiteantur tibi Domine omnia opera tua et sancti tui confiteantur tibi  ioth confiteantur tibi Domine omnia opera tua et sancti tui benedicant tibi
gloriam regni tui dicent et potentiam tuam loquentur  caph gloriam regni tui dicent et fortitudines tuas loquentur
ut notam faciant filiis hominum potentiam tuam et gloriam magnificentiae regni tui  lameth ut ostendant filiis hominum fortitudines eius et gloriam decoris regni eius
regnum tuum regnum omnium saeculorum et dominatio tua in omni generatione et progenie fidelis Dominus in omnibus verbis suis et sanctus in omnibus operibus suis  mem regnum tuum regnum omnium saeculorum et potestas tua in omni generatione et generatione
adlevat Dominus omnes qui corruunt et erigit omnes elisos  samech sustentat Dominus omnes corruentes et erigit universos iacentes
oculi omnium in te sperant et tu das escam illorum in tempore oportuno  ain oculi eorum in te sperant et tu das eis escam suam in tempore suo
aperis tu manum tuam et imples omne animal benedictione  fe aperis manus tuas et imples omne animal refectione
iustus Dominus in omnibus viis suis et sanctus in omnibus operibus suis  sade iustus Dominus in omnibus viis suis et sanctus in omnibus operibus suis
prope est Dominus omnibus invocantibus eum omnibus invocantibus eum in veritate  coph iuxta est Dominus omnibus qui invocant eum omnibus qui invocant eum in veritate
voluntatem timentium se faciet et deprecationem eorum exaudiet et salvos faciet eos  res placitum timentium se faciet et clamorem eorum audiet et salvabit eos
custodit Dominus omnes diligentes se et omnes peccatores disperdet  sen custodit Dominus omnes diligentes se et universos impios conteret
laudationem Domini loquetur os meum et benedicat omnis caro nomini sancto eius in saeculum et in saeculum saeculi  thau laudem Domini loquetur os meum et benedicet omnis caro nomini sancto eius in aeternum et iugiter