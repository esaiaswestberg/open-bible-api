in finem in carminibus intellectus David  victori in psalmis eruditi David
cum venissent Ziphei et dixissent ad Saul nonne David absconditus est apud nos  quando venerunt Ziphei et dixerunt Saul nonne David absconditus est apud nos
Deus in nomine tuo salvum me fac et in virtute tua iudica me  Deus in nomine tuo salva me et in fortitudine tua ulciscere me
Deus exaudi orationem meam auribus percipe verba oris mei  Deus exaudi orationem meam auribus percipe verba oris mei
quoniam alieni insurrexerunt adversum me et fortes quaesierunt animam meam non proposuerunt Deum ante conspectum suum diapsalma  quia alieni insurrexerunt adversus me et fortes quaesierunt animam meam et non posuerunt Deum in conspectu suo semper
ecce enim Deus adiuvat me Dominus susceptor animae meae  ecce Deus auxiliatur mihi Dominus sustentans animam meam
avertet mala inimicis meis in veritate tua disperde illos  reddet malum insidiatoribus meis in veritate tua disperde eos
voluntarie sacrificabo tibi confitebor nomini tuo Domine quoniam bonum  voluntarie sacrificabo tibi confitebor nomini tuo Domine quoniam bonum est
quoniam ex omni tribulatione eripuisti me et super inimicos meos despexit oculus meus  quoniam ex omni tribulatione liberavit me et inimicos meos dispexit oculus meus