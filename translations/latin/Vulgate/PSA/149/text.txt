alleluia cantate Domino canticum novum laus eius in ecclesia sanctorum  alleluia cantate Domino canticum novum laus eius in congregatione sanctorum
laetetur Israhel in eo qui fecit eum et filii Sion exultent in rege suo  laetetur Israhel in factore suo filii Sion exultent in rege suo
laudent nomen eius in choro in tympano et psalterio psallant ei  laudent nomen eius in choro in tympano et cithara cantent ei
quia beneplacitum est Domino in populo suo et exaltabit mansuetos in salute  quia conplacet sibi Dominus in populo suo exaltabit mansuetos in Iesu
exultabunt sancti in gloria laetabuntur in cubilibus suis  exultabunt sancti in gloria laudabunt in cubilibus suis
exaltationes Dei in gutture eorum et gladii ancipites in manibus eorum  exaltationes Dei in gutture eorum et gladii ancipites in manibus eorum
ad faciendam vindictam in nationibus increpationes in populis  ad faciendam vindictam in gentibus increpationes in populis
ad alligandos reges eorum in conpedibus et nobiles eorum in manicis ferreis  ut alligent reges eorum catenis et inclitos eorum conpedibus ferreis
ut faciant in eis iudicium conscriptum gloria haec est omnibus sanctis eius  ut faciant in eis iudicium scriptum decor est omnium sanctorum eius alleluia