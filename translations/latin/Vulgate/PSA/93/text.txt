psalmus David quarta sabbati Deus ultionum Dominus Deus ultionum libere egit  Deus ultionum Domine Deus ultionum ostendere
exaltare qui iudicas terram redde retributionem superbis  elevare qui iudicas terram redde vicissitudinem superbis
usquequo peccatores Domine usquequo peccatores gloriabuntur  usquequo impii Domine usquequo impii exultabunt
effabuntur et loquentur iniquitatem loquentur omnes qui operantur iniustitiam  fluent loquentes antiquum garrient omnes qui operantur iniquitatem
populum tuum Domine humiliaverunt et hereditatem tuam vexaverunt  populum tuum Domine conterent et hereditatem tuam adfligent
viduam et advenam interfecerunt et pupillos occiderunt  viduam et advenam interficient et pupillos occident
et dixerunt non videbit Dominus nec intelleget Deus Iacob  et dixerunt non videbit Dominus et non intelleget Deus Iacob
intellegite qui insipientes estis in populo et stulti aliquando sapite  intellegite stulti in populo et insipientes aliquando discite
qui plantavit aurem non audiet aut qui finxit oculum non considerat  qui plantavit aurem non audiet aut qui finxit oculum non videbit
qui corripit gentes non arguet qui docet hominem scientiam  qui erudit gentes non arguet qui docet hominem scientiam
Dominus scit cogitationes hominum quoniam vanae sunt  Dominus novit cogitationes hominum quia vanae sunt
beatus homo quem tu erudieris Domine et de lege tua docueris eum  beatus vir quem erudieris Domine et de lege tua docueris eum
ut mitiges ei a diebus malis donec fodiatur peccatori fovea  ut quiescat a diebus adflictionis donec fodiatur impio interitus
quia non repellet Dominus plebem suam et hereditatem suam non derelinquet  non enim derelinquet Dominus populum suum et hereditatem suam non deseret
quoadusque iustitia convertatur in iudicium et qui iuxta illam omnes qui recto sunt corde diapsalma  quoniam ad iustitiam revertetur iudicium et sequentur illud omnes recti corde
quis consurget mihi adversus malignantes aut quis stabit mecum adversus operantes iniquitatem  quis stabit pro me adversum malos quis stabit pro me adversum operarios iniquitatis
nisi quia Dominus adiuvit me paulo minus habitavit in inferno anima mea  nisi quia Dominus auxiliator meus paulo minus habitasset in inferno anima mea
si dicebam motus est pes meus misericordia tua Domine adiuvabat me  si dicebam commotus est pes meus misericordia tua Domine sustentabat me
secundum multitudinem dolorum meorum in corde meo consolationes tuae laetificaverunt animam meam  in multitudine cogitationum mearum quae sunt in me intrinsecus consolationes tuae delectabunt animam meam
numquid aderit tibi sedis iniquitatis qui fingis dolorem in praecepto  numquid particeps erit tui thronus insidiarum fingens laborem in praecepto
captabunt in animam iusti et sanguinem innocentem condemnabunt  copulabuntur adversus animam iusti et sanguinem innocentem condemnabunt
et factus est Dominus mihi in refugium et Deus meus in adiutorem spei meae  erit autem Dominus mihi in refugium et Deus meus quasi petra spei meae
et reddet illis iniquitatem ipsorum et in malitia eorum disperdet eos disperdet illos Dominus Deus noster  et restitues super eos iniquitatem suam et in malitia sua perdes eos perdet eos Dominus Deus noster