oratio Mosi hominis Dei Domine refugium tu factus es nobis in generatione et generatione  oratio Mosi viri Dei Domine habitaculum tu factus es nobis in generatione et generatione
priusquam montes fierent et formaretur terra et orbis a saeculo usque in saeculum tu es Deus  antequam montes nascerentur et parturiretur terra et orbis a saeculo et usque in saeculum tu es
ne avertas hominem in humilitatem et dixisti convertimini filii hominum  convertes hominem usque ad contritionem et dices revertimini filii Adam
quoniam mille anni ante oculos tuos tamquam dies hesterna quae praeteriit et custodia in nocte  quia mille anni in oculis tuis sicut dies hesterna quae pertransiit et vigilia nocturna
quae pro nihilo habentur eorum anni erunt  percutiente te eos somnium erunt
mane sicut herba transeat mane floreat et transeat vespere decidat induret et arescat  mane quasi herba pertransiens mane floruit et abiit ad vesperam conteretur atque siccabitur
quia defecimus in ira tua et in furore tuo turbati sumus  consumpti enim sumus in furore tuo et in indignatione tua conturbati sumus
posuisti iniquitates nostras in conspectu tuo saeculum nostrum in inluminatione vultus tui  posuisti iniquitates nostras coram te neglegentias nostras in luce vultus tui
quoniam omnes dies nostri defecerunt in ira tua defecimus anni nostri sicut aranea meditabantur  omnes enim dies nostri transierunt in furore tuo consumpsimus annos nostros quasi sermonem loquens
dies annorum nostrorum in ipsis septuaginta anni si autem in potentatibus octoginta anni et amplius eorum labor et dolor quoniam supervenit mansuetudo et corripiemur  dies annorum nostrorum in ipsis septuaginta anni si autem multum octoginta anni et quod amplius est labor et dolor quoniam transivimus cito et avolavimus
quis novit potestatem irae tuae et prae timore tuo iram tuam  quis novit fortitudinem irae tuae et secundum timorem tuum indignationem tuam
dinumerare dexteram tuam sic notam fac et conpeditos corde in sapientia  ut numerentur dies nostri sic ostende et veniemus corde sapienti
convertere Domine usquequo et deprecabilis esto super servos tuos  revertere Domine usquequo et exorabilis esto super servis tuis
repleti sumus mane misericordia tua et exultavimus et delectati sumus in omnibus diebus nostris  imple nos matutina misericordia tua et laudabimus et laetabimur in cunctis diebus nostris
laetati sumus pro diebus quibus nos humiliasti annis quibus vidimus mala  laetifica nos pro diebus quibus adflixisti nos et annis in quibus vidimus mala
et respice in servos tuos et in opera tua et dirige filios eorum  appareat apud servos tuos opus tuum et gloria tua super filios eorum
et sit splendor Domini Dei nostri super nos et opera manuum nostrarum dirige super nos * et opus manuum nostrarum dirige;  et sit decor Domini Dei nostri super nos et opus manuum nostrarum fac stabile super nos opus manuum nostrarum confirma