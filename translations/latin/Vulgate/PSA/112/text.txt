alleluia laudate pueri Dominum laudate nomen Domini  alleluia laudate servi Dominum laudate nomen Domini
sit nomen Domini benedictum ex hoc nunc et usque in saeculum  sit nomen Domini benedictum amodo et usque in aeternum
a solis ortu usque ad occasum laudabile nomen Domini  ab ortu solis usque ad occasum eius laudabile nomen Domini
excelsus super omnes gentes Dominus super caelos gloria eius  excelsus super omnes gentes Dominus super caelum gloria eius
quis sicut Dominus Deus noster qui in altis habitat  quis ut Dominus Deus noster qui in excelsis habitans
et humilia respicit in caelo et in terra  humilia respicit in caelo et in terra
suscitans a terra inopem et de stercore erigens pauperem  suscitans de terra inopem et de stercore elevat pauperem
ut conlocet eum cum principibus cum principibus populi sui  ut eum sedere faciat cum principibus cum principibus populi sui
qui habitare facit sterilem in domo matrem filiorum laetantem  qui conlocat sterilem in domo matrem filiorum laetantem alleluia