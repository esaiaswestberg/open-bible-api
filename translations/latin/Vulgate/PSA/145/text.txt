alleluia Aggei et Zacchariae  alleluia
lauda anima mea Dominum laudabo Dominum in vita mea psallam Deo meo quamdiu fuero nolite confidere in principibus  lauda anima mea Dominum laudabo Dominum in vita mea cantabo Deo meo quamdiu sum nolite confidere in principibus
in filiis hominum quibus non est salus  in filio hominis cui non est salus
exibit spiritus eius et revertetur in terram suam in illa die peribunt omnes cogitationes eorum  egredietur spiritus eius et revertetur in humum suam in die illa peribunt cogitationes eius
beatus cuius Deus Iacob adiutor eius spes eius in Domino Deo ipsius  beatus cuius Deus Iacob auxiliator eius spes eius in Domino Deo suo
qui fecit caelum et terram mare et omnia quae in eis  qui fecit caelos et terram mare et omnia quae in eis sunt
qui custodit veritatem in saeculum facit iudicium iniuriam patientibus dat escam esurientibus Dominus solvit conpeditos  et custodit veritatem in sempiternum qui facit iudicium calumniam sustinentibus et dat panem esurientibus Dominus solvit vinctos
Dominus inluminat caecos Dominus erigit adlisos Dominus diligit iustos  Dominus inluminat caecos Dominus erigit adlisos Dominus diligit iustos
Dominus custodit advenas pupillum et viduam suscipiet et viam peccatorum disperdet  Dominus custodit advenas pupillum et viduam suscipiet et viam impiorum conteret
regnabit Dominus in saecula Deus tuus Sion in generationem et generationem  regnabit Dominus in aeternum Deus tuus Sion in generationem et generationem