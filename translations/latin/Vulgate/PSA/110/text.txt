alleluia reversionis Aggei et Zacchariae confitebor tibi Domine in toto corde meo in consilio iustorum et congregatione  alleluia aleph confitebor Domino in toto corde beth in consilio iustorum et congregatione
magna opera Domini exquisita in omnes voluntates eius  gimel magna opera Domini deleth exquirenda in cunctis voluntatibus suis
confessio et magnificentia opus eius et iustitia eius manet in saeculum saeculi  he gloria et decor opus eius vav et iustitia eius perseverans semper
memoriam fecit mirabilium suorum misericors et miserator Dominus  zai memoriam fecit mirabilium suorum heth clemens et misericors Dominus
escam dedit timentibus se memor erit in saeculum testamenti sui  teth escam dedit timentibus se ioth memor erit in sempiternum pacti sui
virtutem operum suorum adnuntiabit populo suo  caph fortitudinem operum suorum adnuntiabit populo suo
ut det illis hereditatem gentium opera manuum eius veritas et iudicium  lameth ut det eis hereditatem gentium mem opus manuum eius veritas et iudicium
fidelia omnia mandata eius confirmata in saeculum saeculi facta in veritate et aequitate  nun fidelia omnia praecepta eius samech firmata in sempiternum iugiter ain facta in veritate et aequitate
redemptionem misit populo suo mandavit in aeternum testamentum suum sanctum et terribile nomen eius  fe redemptionem misit populo suo sade mandavit in aeternum pactum suum coph sanctum et terribile nomen eius
initium sapientiae timor Domini intellectus bonus omnibus facientibus eum laudatio eius manet in saeculum saeculi res principium sapientiae timor Domini sen doctrina bona cunctis qui faciunt ea thau laus eius perseverans iugiter alleluia