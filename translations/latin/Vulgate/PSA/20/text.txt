in finem psalmus David  victori canticum David
Domine in virtute tua laetabitur rex et super salutare tuum exultabit vehementer  Domine in fortitudine tua laetabitur rex et in salutari tuo exultabit vehementer
desiderium animae eius tribuisti ei et voluntate labiorum eius non fraudasti eum diapsalma  desiderium cordis eius dedisti ei et voluntate labiorum eius non fraudasti eum semper
quoniam praevenisti eum in benedictionibus dulcedinis posuisti in capite eius coronam de lapide pretioso  quoniam praevenies eum benedictionibus bonitatis pones in capite eius coronam de lapide pretioso
vitam petiit a te et tribuisti ei longitudinem dierum in saeculum et in saeculum saeculi  vitam petivit te et dedisti ei longitudinem dierum in saeculum et in aeternum
magna gloria eius in salutari tuo gloriam et magnum decorem inpones super eum  magna gloria eius in salutari tuo gloriam et decorem pones super eum
quoniam dabis eum benedictionem in saeculum saeculi laetificabis eum in gaudio cum vultu tuo  pones enim eum benedictionem sempiternam et hilarabis eum laetitia apud vultum tuum
quoniam rex sperat in Domino et in misericordia Altissimi non commovebitur  quia rex confidet in Domino et in misericordia Excelsi non decipietur
inveniatur manus tua omnibus inimicis tuis dextera tua inveniat omnes qui te oderunt inveniet manus tua omnes inimicos tuos dextera tua inveniet odientes te
pones eos ut clibanum ignis in tempore vultus tui Dominus in ira sua conturbabit eos et devorabit eos ignis pones eos ut clibanum ignis in tempore vultus tui Dominus in furore suo praecipitabit eos et devorabit eos ignis
fructum eorum de terra perdes et semen eorum a filiis hominum fructum eorum de terra perdes et semen eorum de filiis hominum
quoniam declinaverunt in te mala cogitaverunt consilia quae non potuerunt stabilire quoniam inclinaverunt super te malum cogitaverunt scelus quod non potuerunt
quoniam pones eos dorsum in reliquis tuis praeparabis vultum eorum quia pones eos umerum funes tuos firmabis contra facies eorum
exaltare Domine in virtute tua cantabimus et psallemus virtutes tuas   exaltare Domine in fortitudine tua cantabimus et psallemus fortitudines tuas