in finem canticum psalmi resurrectionis iubilate Deo omnis terra  victori canticum psalmi iubilate Deo omnis terra
psalmum dicite nomini eius date gloriam laudi eius  cantate gloriam nomini eius date gloriam laudi eius
dicite Deo quam terribilia sunt opera tua Domine in multitudine virtutis tuae mentientur tibi inimici tui  dicite Deo quam terribile opus tuum in multitudine fortitudinis tuae mentientur tibi inimici tui
omnis terra adorent te et psallant tibi psalmum dicant nomini tuo diapsalma  omnis terra adoret te et cantet tibi cantet nomini tuo semper
venite et videte opera Dei terribilis in consiliis super filios hominum  venite et videte opera Dei terribilia consilia super filiis hominum
qui convertit mare in aridam in flumine pertransibunt pede ibi laetabimur in ipso  convertit mare in aridam in flumine pertransibunt pede ibi laetabimur in eo
qui dominatur in virtute sua in aeternum oculi eius super gentes respiciunt qui exasperant non exaltentur in semet ipsis diapsalma  qui dominatur in fortitudine sua saeculo oculi eius gentes aspiciunt qui increduli sunt non exaltentur in semet ipsis semper
benedicite gentes Deum nostrum et auditam facite vocem laudis eius  benedicite populi Deo nostro et auditam facite vocem laudis eius
qui posuit animam meam ad vitam et non dedit in commotionem pedes meos  qui posuit animam nostram in vitam et non dedit in commotione pedes nostros
quoniam probasti nos Deus igne nos examinasti sicut examinatur argentum  probasti enim nos Deus igne nos conflasti sicut conflatur argentum
induxisti nos in laqueum posuisti tribulationes in dorso nostro  introduxisti nos in obsidione posuisti stridorem in dorso nostro
inposuisti homines super capita nostra transivimus per ignem et aquam et eduxisti nos in refrigerium  inposuisti homines super caput nostrum transivimus per ignem et aquam et eduxisti nos in refrigerium
introibo in domum tuam in holocaustis reddam tibi vota mea  ingrediar domum tuam in holocaustis reddam tibi vota mea
quae distinxerunt labia mea et locutum est os meum in tribulatione mea  quae promiserunt tibi labia mea et locutum est os meum cum tribularer
holocausta medullata offeram tibi cum incensu arietum offeram tibi boves cum hircis diapsalma  holocausta medullata offeram tibi cum incensu arietum faciam boves cum hircis semper
venite audite et narrabo omnes qui timetis Deum quanta fecit animae meae  venite audite et narrabo omnes qui timetis Deum quanta fecerit animae meae
ad ipsum ore meo clamavi et exaltavi sub lingua mea  ipsum ore meo invocavi et exaltavi in lingua mea
iniquitatem si aspexi in corde meo non exaudiat Dominus  iniquitatem si vidi in corde meo non exaudiat Dominus
propterea exaudivit Deus adtendit voci deprecationis meae  ideo exaudivit Deus et adtendit vocem deprecationis meae
benedictus Deus qui non amovit orationem meam et misericordiam suam a me  benedictus Deus qui non abstulit orationem meam et misericordiam suam a me