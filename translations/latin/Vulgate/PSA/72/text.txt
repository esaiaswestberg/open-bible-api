psalmus Asaph quam bonus Israhel Deus his qui recto sunt corde  canticum Asaph attamen bonus est Israhel Deus his qui mundo sunt corde
mei autem paene moti sunt pedes paene effusi sunt gressus mei  mei autem paene vacillaverunt pedes paene effusi sunt gressus mei
quia zelavi super iniquis pacem peccatorum videns  quia aemulatus sum contra iniquos pacem impiorum videns
quia non est respectus morti eorum et firmamentum in plaga eorum  quod non recogitaverint de morte sua et firma sint vestibula eorum
in labore hominum non sunt et cum hominibus non flagellabuntur  in labore hominum non sunt et cum hominibus non flagellabuntur
ideo tenuit eos superbia operti sunt iniquitate et impietate sua  ideo nutriti sunt ad superbiam circumdederunt iniquitatem sibi
prodiet quasi ex adipe iniquitas eorum transierunt in affectum cordis  processerunt a pinguidine oculi eorum transierunt cogitationes cordis
cogitaverunt et locuti sunt in nequitia iniquitatem in excelso locuti sunt  inriserunt et locuti sunt in malitia calumniam de excelso loquentes
posuerunt in caelum os suum et lingua eorum transivit in terra  posuerunt in caelo os suum et lingua eorum deambulavit in terra
ideo convertetur populus meus hic et dies pleni invenientur in eis  propterea convertetur populus eius hic et quis plenus invenietur in eis
et dixerunt quomodo scit Deus et si est scientia in Excelso  et dixerunt quomodo novit Deus et si est scientia in Excelso
ecce ipsi peccatores et abundantes in saeculo obtinuerunt divitias  ecce isti impii et abundantes in saeculo multiplicaverunt divitias
et dixi ergo sine causa iustificavi cor meum et lavi inter innocentes manus meas ergone frustra mundavi cor meum et lavi in innocentia manus meas
et fui flagellatus tota die et castigatio mea in matutino et fui flagellatus tota die et increpatio mea in matutinis
si dicebam narrabo sic ecce nationem filiorum tuorum reprobavi dixi si narravero sic ecce generationem filiorum tuorum reliqui
et existimabam cognoscere hoc labor est ante me et cogitavi ut intellegerem istud labor est in oculis meis
donec intrem in sanctuarium Dei intellegam in novissimis eorum donec veniam ad sanctuaria Dei intellegam in novissimo eorum
verumtamen propter dolos posuisti eis deiecisti eos dum adlevarentur verumtamen in lubrico posuisti eos deiecisti eos ad interitum
quomodo facti sunt in desolationem subito defecerunt perierunt propter iniquitatem suam quomodo vastati sunt subito defecerunt consumpti sunt quasi non sint
velut somnium surgentium Domine in civitate tua imaginem ipsorum ad nihilum rediges quasi somnium evigilantis Domine in civitate tua imaginem eorum ad nihilum rediges
quia inflammatum est cor meum et renes mei commutati sunt quia contractum est cor meum et lumbi mei velut ignis fumigans
et ego ad nihilum redactus sum et nescivi et ego insipiens et nescius
ut iumentum factus sum apud te et ego semper tecum quasi iumentum factus sum apud te et eram semper tecum
tenuisti manum dexteram meam et in voluntate tua deduxisti me et cum gloria suscepisti me et tenebas manum dexteram meam in consilium tuum deduces me et postea in gloria suscipies me
quid enim mihi est in caelo et a te quid volui super terram quid mihi est in caelo et tecum nolui in terra
defecit caro mea et cor meum Deus cordis mei et pars mea Deus in aeternum consumpta est caro mea et cor meum robur cordis mei et pars mea Deus in aeternum
quia ecce qui elongant se a te peribunt perdidisti omnem qui fornicatur abs te quia ecce qui elongant se a te peribunt perdidisti omnem fornicantem a te
mihi autem adherere Deo bonum est ponere in Domino Deo spem meam ut adnuntiem omnes praedicationes tuas in portis filiae Sion   mihi autem adpropinquare Deo bonum est posui in Domino Deo spem meam ut narrem omnes adnuntiationes tuas