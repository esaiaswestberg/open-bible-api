psalmus David in rememorationem de sabbato  canticum David in commemoratione
Domine ne in furore tuo arguas me neque in ira tua corripias me  Domine ne in ira tua arguas me neque in furore tuo corripias me
quoniam sagittae tuae infixae sunt mihi et confirmasti super me manum tuam  quia sagittae tuae infixae sunt mihi et tetigit me manus tua
non est sanitas carni meae a facie irae tuae non est pax ossibus meis a facie peccatorum meorum  non est sanitas in carne mea a facie indignationis tuae non est pax ossibus meis a facie peccati mei
quoniam iniquitates meae supergressae sunt caput meum sicut onus grave gravatae sunt super me  quia iniquitates meae transierunt caput meum quasi onus grave adgravatae sunt super me
putruerunt et corruptae sunt cicatrices meae a facie insipientiae meae  conputruerunt et tabuerunt cicatrices meae a facie insipientiae meae
miser factus sum et curvatus sum usque ad finem tota die contristatus ingrediebar  adflictus sum et incurvatus nimis tota die maerens ambulabam
quoniam lumbi mei impleti sunt inlusionibus et non est sanitas in carne mea  quia lumbi mei repleti sunt ignominia et non est sanitas in carne mea
adflictus sum et humiliatus sum nimis rugiebam a gemitu cordis mei  evigilavi et adflictus sum nimis rugiebam a gemitu cordis mei
Domine ante te omne desiderium meum et gemitus meus a te non est absconditus  Domine in conspectu tuo omne desiderium meum et gemitus meus a te non est absconditus
cor meum conturbatum est dereliquit me virtus mea et lumen oculorum meorum et ipsum non est mecum  cor meum fluctuabat dereliquit me fortitudo mea et lux oculorum meorum etiam ipsa non est mecum
amici mei et proximi mei adversus me adpropinquaverunt et steterunt et qui iuxta me erant de longe steterunt  cari mei et amici mei quasi contra lepram meam steterunt et vicini mei longe steterunt
et vim faciebant qui quaerebant animam meam et qui inquirebant mala mihi locuti sunt vanitates et dolos tota die meditabantur  et inruebant quaerentes animam meam et investigantes mala mihi loquebantur insidias et dolos tota die meditabantur
ego autem tamquam surdus non audiebam et sicut mutus non aperiens os suum  ego autem quasi surdus non audiebam et quasi mutus non aperiebam os meum
et factus sum sicut homo non audiens et non habens in ore suo redargutiones  et eram quasi homo non audiens nec habens in ore suo redargutiones
quoniam in te Domine speravi tu exaudies Domine Deus meus  te enim Domine expectabam tu exaudies Domine Deus meus
quia dixi nequando supergaudeant mihi inimici mei et dum commoventur pedes mei super me magna locuti sunt  quia dixi ne forte insultent mihi et cum vacillaverint pedes mei super me magnificentur
quoniam ego in flagella paratus et dolor meus in conspectu meo semper  quia ego ad plagas paratus et dolor meus contra me est semper
quoniam iniquitatem meam adnuntiabo et cogitabo pro peccato meo quia iniquitatem meam adnuntio sollicitus ero pro peccato meo
inimici autem mei vivent et firmati sunt super me et multiplicati sunt qui oderunt me inique inimici autem mei viventes confortati sunt et multiplicati sunt odientes me mendaciter
qui retribuunt mala pro bonis detrahebant mihi quoniam sequebar bonitatem et qui reddunt malum pro bono adversabantur mihi quia sequebar bonum
non derelinquas me Domine Deus meus ne discesseris a me ne derelinquas me Domine Deus meus ne elongeris a me
intende in adiutorium meum Domine salutis meae   festina in auxilium meum Domine salutis meae