psalmus David iudica me Domine quoniam ego in innocentia mea ingressus sum et in Domino sperans non infirmabor  David iudica me Deus quoniam ego in simplicitate mea ambulavi et in Domino confidens non deficiam
proba me Domine et tempta me ure renes meos et cor meum  proba me Domine et tempta me ure renes meos et cor meum
quoniam misericordia tua ante oculos meos est et conplacui in veritate tua  quia misericordia tua in conspectu oculorum meorum est et ambulabo in veritate tua
non sedi cum concilio vanitatis et cum iniqua gerentibus non introibo  non sedi cum viris vanitatis et cum superbis non ingrediar
odivi ecclesiam malignantium et cum impiis non sedebo  odivi ecclesiam pessimorum et cum iniquis non sedebo
lavabo inter innocentes manus meas et circumdabo altare tuum Domine  lavabo in innocentia manus meas et circuibo altare tuum Domine
ut audiam vocem laudis et enarrem universa mirabilia tua  ut clara voce praedicem laudem et narrem omnia mirabilia tua
Domine dilexi decorem domus tuae et locum habitationis gloriae tuae  Domine dilexi habitaculum domus tuae et locum tabernaculi gloriae tuae
ne perdas cum impiis animam meam et cum viris sanguinum vitam meam  ne auferas cum peccatoribus animam meam cum viris sanguinum vitam meam
in quorum manibus iniquitates sunt dextera eorum repleta est muneribus  in quorum manibus scelus est et dextera eorum repleta est muneribus
ego autem in innocentia mea ingressus sum redime me et miserere mei  ego autem in simplicitate mea gradiar redime me et miserere mei
pes meus stetit in directo in ecclesiis benedicam te Domine   pes meus stetit in recto in ecclesiis benedicam Domino