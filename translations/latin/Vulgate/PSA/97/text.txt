psalmus David cantate Domino canticum novum quoniam mirabilia fecit salvavit sibi dextera eius et brachium sanctum eius  canticum cantate Domino canticum novum quia mirabilia fecit salvavit sibi dextera eius et brachium sanctum eius
notum fecit Dominus salutare suum in conspectu gentium revelavit iustitiam suam  notum fecit Dominus salutare suum in conspectu gentium revelavit iustitiam suam
recordatus est misericordiae suae et veritatem suam domui Israhel viderunt omnes termini terrae salutare Dei nostri  recordatus est misericordiae suae et veritatis suae domui Iacob viderunt omnes fines terrae salutare Dei nostri
iubilate Domino omnis terra cantate et exultate et psallite  iubilate Domino omnis terra vociferamini et laudate et canite
psallite Domino in cithara in cithara et voce psalmi  cantate Domino in cithara in cithara et voce carminis
in tubis ductilibus et voce tubae corneae iubilate in conspectu regis Domini  in tubis et clangore bucinae iubilate coram rege Domino
moveatur mare et plenitudo eius orbis terrarum et qui habitant in eo  tonet mare et plenitudo eius orbis et habitatores eius
flumina plaudent manu simul montes exultabunt  flumina plaudent manu simul montes laudabunt
a conspectu Domini quoniam venit iudicare terram iudicabit orbem terrarum in iustitia et populos in aequitate  ante Dominum quia venit iudicare terram iudicabit orbem in iustitia et populos in aequitatibus