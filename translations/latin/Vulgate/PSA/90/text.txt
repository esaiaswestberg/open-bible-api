laus cantici David qui habitat in adiutorio Altissimi in protectione Dei caeli commorabitur  qui habitat in abscondito Excelsi in umbraculo Domini commorabitur
dicet Domino susceptor meus es tu et refugium meum Deus meus sperabo in eum  dicens Domino spes mea et fortitudo mea Deus meus confidam in eum
quoniam ipse liberabit me de laqueo venantium et a verbo aspero  quia ipse liberabit te de laqueo venantium de morte insidiarum
in scapulis suis obumbrabit te et sub pinnis eius sperabis  in scapulis suis obumbrabit tibi et sub alis eius sperabis
scuto circumdabit te veritas eius non timebis a timore nocturno  scutum et protectio veritas eius non timebis a timore nocturno
a sagitta volante in die a negotio perambulante in tenebris ab incursu et daemonio meridiano  a sagitta volante per diem a peste in tenebris ambulante a morsu insanientis meridie
cadent a latere tuo mille et decem milia a dextris tuis ad te autem non adpropinquabit  cadent a latere tuo mille et decem milia a dextris tuis ad te autem non adpropinquabit
verumtamen oculis tuis considerabis et retributionem peccatorum videbis  verumtamen oculis tuis videbis et ultionem impiorum cernes
quoniam tu Domine spes mea Altissimum posuisti refugium tuum  tu enim es Domine spes mea Excelsum posuisti habitaculum tuum
non accedent ad te mala et flagellum non adpropinquabit tabernaculo tuo  non accedet ad te malum et lepra non adpropinquabit tabernaculo tuo
quoniam angelis suis mandabit de te ut custodiant te in omnibus viis tuis  quia angelis suis mandabit de te ut custodiant te in omnibus viis tuis
in manibus portabunt te ne forte offendas ad lapidem pedem tuum  in manibus portabunt te ne forte offendat ad lapidem pes tuus
super aspidem et basiliscum ambulabis et conculcabis leonem et draconem super aspidem et basiliscum calcabis conculcabis leonem et draconem
quoniam in me speravit et liberabo eum protegam eum quia cognovit nomen meum quoniam mihi adhesit et liberabo eum exaltabo eum quoniam cognovit nomen meum
clamabit ad me et exaudiam eum cum ipso sum in tribulatione eripiam eum et clarificabo eum invocabit me et exaudiam eum cum ipso ero in tribulatione eruam eum et glorificabo
longitudine dierum replebo eum et ostendam illi salutare meum   longitudine dierum implebo illum et ostendam ei salutare meum