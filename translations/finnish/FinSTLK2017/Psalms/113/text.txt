Halleluja! Ylistäkää Herraa, ylistäkää, te Herran palvelijat, ylistäkää Herran nimeä.
Siunattu olkoon Herran nimi nyt ja iankaikkisesti.
Auringon noususta sen laskuun saakka olkoon Herran nimi ylistetty.
Herra on korkea yli kaikkien pakanakansojen ja yli taivasten on hänen kunniansa.
Kuka on kuin Herra, meidän Jumalamme, joka asuu korkealla
ja katsoo alas taivaassa ja maassa?
Hän, joka nostaa tomusta alhaisen ja korottaa loasta köyhän
asettaakseen hänet ylhäisten rinnalle, kansansa ylhäisten rinnalle,
joka antaa hedelmättömän asua kodissa, iloisena lasten äitinä! Halleluja!