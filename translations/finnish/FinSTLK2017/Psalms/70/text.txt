Veisuunjohtajalle. Daavidin kirjoittama. Syntiä tunnustettaessa.
Jumala, riennä pelastamaan minut, riennä avukseni, Herra.
Joutukoot häpeään ja punastukoot ne, jotka väijyvät henkeäni. Peräytykööt ja saakoot häpeän ne, jotka tahtovat minulle onnettomuutta.
Kääntykööt takaisin häpeissään ne, jotka sanovat: "Kas niin, kas niin!"
Iloitkoot ja riemuitkoot sinussa kaikki, jotka sinua etsivät ja joille autuutesi on rakas. He sanokoot aina: "Ylistetty olkoon Jumala!"
Mutta minä olen kurja ja köyhä. Jumala, riennä luokseni. Sinä olet apuni ja vapauttajani. Herra, älä viivy.