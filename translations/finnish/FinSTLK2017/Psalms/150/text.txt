Halleluja! Ylistäkää Jumalaa hänen pyhäkössään, ylistäkää häntä hänen voimansa taivaanvahvuudessa.
Ylistäkää häntä hänen voimallisista teoistaan, ylistäkää häntä hänen suuren kunniansa tähden.
Ylistäkää häntä torven pauhulla, ylistäkää häntä harpuilla ja lyyroilla.
Ylistäkää häntä tamburiineilla ja karkelolla, ylistäkää häntä kielisoittimilla ja huiluilla.
Ylistäkää häntä helisevillä symbaaleilla, ylistäkää häntä kumisevilla symbaaleilla.
Kaikki, joissa henki on, ylistäkää Herraa! Halleluja!