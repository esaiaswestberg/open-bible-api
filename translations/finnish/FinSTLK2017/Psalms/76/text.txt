Veisuunjohtajalle. Kielisoittimilla. Psalmi, Aasafin laulu.
Jumala on tunnettu Juudassa, hänen nimensä on suuri Israelissa.
Saalemissa on hänen majansa ja hänen asumuksensa Siionissa.
Siellä hän mursi jousen salamat, kilven, miekan ja sodan. Sela.
Kirkkaudessa, valtasuuruudessa sinä tulit valona voittosaaliin vuorilta.
Urhoollisilta ryöstettiin aseet. He uupuivat uneen. Kaikkien sankarien kädet herposivat.
Sinun nuhtelustasi, Jaakobin Jumala, vaipuivat raskaaseen uneen vaunut ja hevoset.
Sinä olet pelottava. Kuka kestää edessäsi, kun sinä vihastut?
Taivaasta sinä annoit tuomiosi kuulua. Maa pelästyi ja vaikeni,
kun Jumala nousi tuomiolle pelastaakseen kaikki maan nöyrät. Sela.
Sillä ihmisten viha tulee sinulle ylistykseksi: sinä vyöttäydyt viimeiseen vihaasi.
Tehkää lupauksia ja täyttäkää ne Herralle, Jumalallenne. Kaikki hänen ympärillään asuvat tuokoot lahjoja hänelle, jolle kuuluu pelko,
joka nöyryyttää ruhtinaitten rohkeuden ja joka on pelottava maan kuninkaille.