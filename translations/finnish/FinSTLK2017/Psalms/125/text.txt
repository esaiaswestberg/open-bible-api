Matkalaulu. Jotka Herraan turvaavat, ovat kuin Siionin vuori: se ei horju, vaan pysyy iankaikkisesti.
Vuoret ympäröivät Jerusalemia, ja Herra ympäröi kansaansa, nyt ja iankaikkisesti.
Sillä jumalattomuuden valtikka ei saa vallita vanhurskasten arpaosaa, jotta vanhurskaat eivät ojentaisi käsiään vääryyteen.
Herra, tee hyvää sydämeltään hyville ja oikeamielisille.
Mutta ne, jotka poikkeavat mutkaisille teilleen, Herra hukuttakoon yhdessä väärintekijöiden kanssa. Rauha Israelille!