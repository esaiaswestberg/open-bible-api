Sitten suuhilainen Bildad lausui ja sanoi:
"Valta ja pelottavuus on sillä, joka luo rauhaa korkeuksissaan.
Onko määrää hänen joukoillaan, ja kenellepä hänen valonsa ei koita?
Kuinka siis ihminen olisi vanhurskas Jumalan edessä, ja kuinka vaimosta syntynyt olisi puhdas?
Katso, ei kuukaan ole kirkas, eivätkä tähdetkään ole puhtaat hänen silmissään,
saati sitten ihminen, tuo mato, ja ihmisen poika, tuo toukka!"