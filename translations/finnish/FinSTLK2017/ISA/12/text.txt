Sinä päivänä sanot: "Kiitän sinua, Herra, sillä olit minuun vihastunut, mutta vihasi asettui, ja lohdutit minua.
Katso, Jumala on pelastukseni, olen turvassa enkä pelkää, sillä Herra, Herra on voimani ja ylistysvirteni, hän tuli minulle pelastukseksi."
Te saatte ilolla ammentaa vettä pelastuksen lähteistä.
Sinä päivänä te sanotte: "Kiittäkää Herraa, julistakaa hänen nimeään, tehkää hänen tekonsa tiettäviksi pakanakansojen keskuudessa, tunnustakaa, että hänen nimensä on korkea.
Veisatkaa ylistystä Herralle, sillä valtavia tekoja hän on tehnyt. Tulkoot ne tunnetuiksi kaikessa maassa.
Huutakaa ja riemuitkaa, Siionin asukkaat, sillä suuri on keskellänne Israelin Pyhä."