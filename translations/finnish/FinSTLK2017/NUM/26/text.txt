Tämän vitsauksen jälkeen Herra puhui Moosekselle ja Eleasarille, pappi Aaronin pojalle, sanoen:
"Laskekaa koko israelilaisten seurakunnan väkiluku, kaksikymmentävuotiaat ja sitä vanhemmat, perhekunnittain, kaikki Israelin sotakelpoiset miehet."
Mooses ja pappi Eleasar puhuivat heille Mooabin arolla Jordanin luona Jerikon kohdalla sanoen:
"Kaksikymmentävuotiaat ja sitä vanhemmat laskettakoot", kuten Herra oli Moosesta käskenyt. Israelilaiset, jotka olivat lähteneet Egyptin maasta, olivat:
Ruuben, Israelin esikoinen. Ruubenin jälkeläisiä olivat: Hanokista hanokilaisten suku, Pallusta pallulaisten suku,
Hesronista hesronilaisten suku, Karmista karmilaisten suku.
Nämä olivat ruubenilaisten suvut. Katselmuksessa olleita heitä oli neljäkymmentäkolme tuhatta seitsemänsataa kolmekymmentä.
Pallun poika oli Eliab.
Eliabin pojat olivat Nemuel ja Daatan ja Abiram. Nämä olivat ne kansan edusmiehet Daatan ja Abiram, jotka taistelivat Moosesta ja Aaronia vastaan Koorahin joukossa ja taistelivat Herraa vastaan,
jolloin maa avasi kitansa ja nielaisi heidät ja Koorahin, silloin kun hänen joukkonsa kuoli ja tuli kulutti kaksisataa viisikymmentä miestä, ja heistä tuli varoitusmerkki.
Mutta Koorahin pojat eivät kuolleet.
Simeonin jälkeläisiä sukujensa mukaan olivat: Nemuelista nemuelilaisten suku, Jaaminista jaaminilaisten suku, Jaakinista jaakinilaisten suku,
Serahista serahilaisten suku, Saulista saulilaisten suku.
Nämä olivat simeonilaisten suvut, kaksikymmentäkaksi tuhatta kaksisataa.
Gaadin jälkeläisiä, sukujensa mukaan, olivat: Sefonista sefonilaisten suku, Haggista haggilaisten suku, Suunista suunilaisten suku,
Osnista osnilaisten suku, Eeristä eeriläisten suku,
Arodista arodilaisten suku, Arelista arelilaisten suku.
Nämä olivat Gaadin jälkeläisten suvut. Katselmuksessa olleita oli heitä neljäkymmentä tuhatta viisisataa.
Juudan poikia olivat Eer ja Oonan, mutta Eer ja Oonan kuolivat Kanaanin maassa.
Juudan jälkeläisiä sukujensa mukaan olivat: Seelasta seelalaisten suku, Pereksestä perekseläisten suku, Serahista serahilaisten suku.
Pereksen jälkeläisiä olivat: Hesronista hesronilaisten suku, Haamulista haamulilaisten suku.
Nämä olivat Juudan suvut. Katselmuksessa olleita heitä oli seitsemänkymmentäkuusi tuhatta viisisataa.
Isaskarin jälkeläisiä sukujensa mukaan olivat: Toolasta toolalaisten suku, Puvvasta puunilaisten suku,
Jaasubista jaasubilaisten suku, Simronista simronilaisten suku.
Nämä olivat Isaskarin suvut. Katselmuksessa olleita heitä oli kuusikymmentäneljätuhatta kolmesataa.
Sebulonin jälkeläisiä sukujensa mukaan olivat: Seredistä serediläisten suku, Eelonista eelonilaisten suku, Jahlelista jahlelilaisten suku.
Nämä olivat sebulonilaisten suvut. Katselmuksessa olleita heitä oli kuusikymmentä tuhatta viisisataa.
Joosefin jälkeläisiä sukujensa mukaan olivat Manasse ja Efraim.
Manassen jälkeläisiä olivat: Maakirista maakirilaisten suku. Maakirille syntyi Gilead. Gileadista on gileadilaisten suku.
Nämä olivat Gileadin jälkeläisiä. Iieseristä iieseriläisten suku, Helekistä helekiläisten suku.
Asrielista asrielilaisten suku, Sekemistä sekemiläisten suku.
Semidasta semidalaisten suku, Heeferistä heeferiläisten suku.
Mutta Selofhadilla, Heeferin pojalla, ei ollut poikia, vaan ainoastaan tyttäriä. Selofhadin tyttärien nimet olivat: Mahla, Nooga, Hogla, Milka ja Tirsa.
Nämä olivat Manassen suvut. Katselmuksessa olleita heitä oli viisikymmentäkaksi tuhatta seitsemänsataa.
Nämä olivat Efraimin jälkeläisiä, sukujensa mukaan: Suutelahista suutelahilaisten suku, Bekeristä bekeriläisten suku, Tahanista tahanilaisten suku.
Nämä olivat Suutelahin jälkeläisiä: Eeranista eeranilaisten suku.
Nämä olivat efraimilaisten suvut. Katselmuksessa olleita heitä oli kolmekymmentäkaksi tuhatta viisisataa. Nämä olivat Joosefin jälkeläiset sukujensa mukaan.
Benjaminin jälkeläisiä, sukujensa mukaan, olivat: Belasta belalaisten suku, Asbelista asbelilaisten suku, Ahiramista ahiramilaisten suku,
Sefufamista suufamilaisten suku, Huufamista huufamilaisten suku.
Mutta Belan jälkeläisiä olivat Ard ja Naaman: Ardista ardilaisten suku, Naamanista naamilaisten suku.
Nämä olivat Benjaminin jälkeläiset sukujensa mukaan. Katselmuksessa olleita heitä oli neljäkymmentäviisi tuhatta kuusisataa.
Nämä olivat Daanin jälkeläisiä, sukujensa mukaan: Suuhamista suuhamilaisten suku. Nämä ovat Daanin suvut sukujensa mukaan.
Kaikista suuhamilaisten suvuista oli katselmuksessa olleita kuusikymmentäneljätuhatta neljäsataa.
Asserin jälkeläisiä, sukujensa mukaan, olivat: Jimnasta jimnalaisten suku, Jisvistä jisviläisten suku, Beriasta berialaisten suku.
Berian jälkeläisiä olivat: Heeberistä heeberiläisten suku, Malkielista malkielilaisten suku.
Asserin tyttären nimi oli Serah.
Nämä olivat asserilaisten suvut. Katselmuksessa olleita heitä oli viisikymmentäkolme tuhatta neljäsataa.
Naftalin jälkeläisiä, sukujensa mukaan, olivat: Jahselista jahselilaisten suku, Guunista guunilaisten suku,
Jeeseristä jeeseriläisten suku, Sillemistä sillemiläisten suku.
Nämä olivat Naftalin suvut sukujensa mukaan. Katselmuksessa olleita heitä oli neljäkymmentäviisi tuhatta neljäsataa.
Nämä olivat katselmuksessa olleet israelilaiset: kuusisataayksi tuhatta seitsemänsataa kolmekymmentä.
Herra puhui Moosekselle sanoen:
"Näille jaettakoon maa perintöosiksi nimien lukumäärän mukaan.
Isommalle suvulle anna isompi perintöosa ja pienemmälle pienempi perintöosa. Kullekin annettakoon perintöosa katselmuksessa olleiden määrän mukaan.
Maa jaettakoon arvalla. Isiensä heimojen nimien mukaan he saakoot perintöosansa.
Arvan määräyksen mukaan jaettakoon perintöosat suurilukuisten ja vähälukuisten heimojen kesken."
Nämä olivat Leevin katselmuksessa olleet sukujensa mukaan: Geersonista geersonilaisten suku, Kehatista kehatilaisten suku, Merarista merarilaisten suku.
Nämä olivat leeviläisten suvut: libniläisten suku, hebronilaisten suku, mahlilaisten suku, muusilaisten suku, koorahilaisten suku. Kehatille oli syntynyt Amram.
Amramin vaimon nimi oli Jookebed, Leevin tytär, joka oli Leeville syntynyt Egyptissä. Hän synnytti Amramille Aaronin ja Mooseksen sekä heidän sisarensa Mirjamin.
Aaronille syntyi Naadab ja Abihu, Eleasar ja Iitamar.
Mutta Naadab ja Abihu kuolivat, kun toivat vierasta tulta Herran eteen.
Katselmuksessa olleita heitä oli kaksikymmentäkolme tuhatta, kaikki miespuolisia, kuukauden vanhoja ja sitä vanhempia. Sillä heistä ei pidetty katselmusta yhdessä muiden israelilaisten kanssa, koska heille ei annettu perintöosaa israelilaisten keskuudessa.
Nämä olivat siinä israelilaisten katselmuksessa, jonka Mooses ja pappi Eleasar pitivät Mooabin arolla lähellä Jordania, Jerikon kohdalla.
Heidän joukossaan ei ollut ketään siinä israelilaisten katselmuksessa ollutta, jonka Mooses ja pappi Aaron olivat pitäneet Siinain erämaassa.
Sillä Herra oli heille sanonut, että heidän oli kuoltava erämaassa. Eikä heistä jäänyt ketään, paitsi Kaaleb, Jefunnen poika, ja Joosua, Nuunin poika.