Ruubenin, Israelin esikoisen, pojat olivat – hän oli näet esikoinen, mutta koska hän saastutti isänsä vuoteen, annettiin hänen esikoisuutensa Joosefin, Israelin pojan, pojille, kuitenkin niin, ettei heitä merkitty sukuluetteloon esikoisina,
sillä Juuda tuli voimallisimmaksi veljiensä joukossa, ja yhdestä hänen jälkeläisistään tuli ruhtinas, mutta esikoisuus joutui Joosefille –
Ruubenin, Israelin esikoisen, pojat olivat Hanok ja Pallu, Hesron ja Karmi.
Jooelin pojat olivat: hänen poikansa Semaja, tämän poika Goog, tämän poika Siimei,
tämän poika Miika, tämän poika Reaja, tämän poika Baal
ja tämän poika Beera, jonka Assurin kuningas Tillegat-Pilneser vei karkotukseen. Hän oli ruubenilaisten ruhtinas.
Hänen veljensä olivat sukujensa mukaan, kun heidät merkittiin sukuluetteloon heidän polveutumisensa mukaan: Jegiel, päämies, Sakarja,
Bela, Aasaan poika, joka oli Seman poika, joka Jooelin poika. Hän asui Aroerissa ja aina Neboon ja Baal-Meoniin asti.
Idässä hän asui erämaahan saakka, joka alkaa Eufrat-virrasta, sillä heillä oli suuria karjalaumoja Gileadin maassa.
Mutta Saulin päivinä he kävivät sotaa hagrilaisia vastaan, ja kun nämä olivat joutuneet heidän käsiinsä, he asettuivat heidän telttoihinsa Gileadin koko itäistä rajaseutua myöten.
Gaadilaiset asuivat heidän kanssaan rajanaapureina Baasanin maassa Salkaan saakka:
Jooel päämiehenä ja Saafam toisena, sitten Janai ja Saafat Baasanissa.
Heidän veljensä olivat, perhekuntiensa mukaan: Miikael, Mesullam, Seba, Joorai, Jakan, Siia ja Eeber, kaikkiaan seitsemän.
Nämä olivat Abihailin pojat, joka oli Huurin poika, joka Jaaroahin poika, joka Gileadin poika, joka Miikaelin poika, joka Jesisain poika, joka Jahdon poika, joka Buusin poika.
Ahi, Abdielin poika, joka oli Guunin poika, oli heidän perhekuntiensa päämies.
He asuivat Gileadissa, Baasanissa ja sen tytärkaupungeissa sekä kaikilla Saaronin laidunmailla, niin kauas kuin ne ulottuivat.
Kaikki nämä merkittiin sukuluetteloon Juudan kuninkaan Jootamin ja Israelin kuninkaan Jerobeamin päivinä.
Ruubenilaiset, gaadilaiset ja toinen puoli Manassen sukukuntaa – sotakuntoisia miehiä, jotka kantoivat kilpeä ja miekkaa ja jännittivät jousta ja olivat taisteluun harjaantuneita, neljäkymmentäneljä tuhatta seitsemänsataa kuusikymmentä sotakelpoista miestä –
kävivät sotaa hagrilaisia, Jeturia, Naafista ja Noodabia vastaan.
He saivat apua näitä vastaan, niin että hagrilaiset ja kaikki, jotka olivat heidän kanssaan, joutuivat heidän käsiinsä. Sillä he huusivat taistelussa Jumalan puoleen, ja hän kuuli heidän rukouksensa, koska he turvasivat häneen.
He veivät saaliinaan heidän karjansa, viisikymmentä tuhatta kamelia, kaksisataa viisikymmentä tuhatta lammasta ja kaksituhatta aasia, sekä satatuhatta ihmistä.
Paljon oli surmattuina kaatuneita, sillä sota oli Jumalan sota. He asettuivat asumaan heidän sijaansa aina karkotukseen asti.
Toinen puoli Manassen sukukuntaa asui siinä maassa, Baasanista aina Baal-Hermoniin ja Seniriin ja Hermon-vuoreen saakka. Heitä oli paljon.
Nämä olivat heidän perhekuntiensa päämiehet: Eefer, Jisi, Eliel, Asriel, Jeremia, Hoodavja ja Jahdiel, väkeviä sankareita, nimekkäitä miehiä, perhekuntiensa päämiehiä.
Mutta he tulivat uskottomiksi isiensä Jumalaa kohtaan ja juoksivat haureudessa maan kansojen jumalien perässä, niiden kansojen, jotka Jumala oli hävittänyt heidän edeltään.
Niin Israelin Jumala herätti Puulin, Assurin kuninkaan, hengen ja Tillegat-Pilneserin, Assurin kuninkaan, hengen ja kuljetutti heidät, ruubenilaiset, gaadilaiset ja toisen puolen Manassen sukukuntaa, karkotukseen ja antoi viedä heidät Halahiin, Haaboriin, Haaraan ja Goosanin joen rannoille, missä he tänäkin päivänä ovat.
Leevin pojat olivat Geerson, Kehat ja Merari.
Kehatin pojat olivat Amram, Jishar, Hebron ja Ussiel.
Amramin lapset olivat Aaron, Mooses ja Mirjam. Aaronin pojat olivat Naadab, Abihu, Eleasar ja Iitamar.
Eleasarille syntyi Piinehas, Piinehaalle syntyi Abisua.
Abisualle syntyi Bukki, ja Bukille syntyi Ussi.
Ussille syntyi Serahja, ja Serahjalle syntyi Merajot.
Merajotille syntyi Amarja, ja Amarjalle syntyi Ahitub.
Ahitubille syntyi Saadok, ja Saadokille syntyi Ahimaas.
Ahimaasille syntyi Asarja, ja Asarjalle syntyi Joohanan.
Joohananille syntyi Asarja, hän joka toimitti papinvirkaa temppelissä, jonka Salomo rakennutti Jerusalemiin.
Asarjalle syntyi Amarja, ja Amarjalle syntyi Ahitub.
Ahitubille syntyi Saadok, ja Saadokille syntyi Sallum.
Sallumille syntyi Hilkia, ja Hilkialle syntyi Asarja.
Asarjalle syntyi Seraja, ja Serajalle syntyi Jehosadak.
Mutta Jehosadakin oli lähdettävä mukaan silloin, kun Herra antoi Nebukadnessarin viedä Juudan ja Jerusalemin karkotukseen.