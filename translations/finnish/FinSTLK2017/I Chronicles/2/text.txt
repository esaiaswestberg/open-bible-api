Nämä olivat Israelin pojat: Ruuben, Simeon, Leevi ja Juuda, Isaskar ja Sebulon,
Daan, Joosef ja Benjamin, Naftali, Gaad ja Asser.
Juudan pojat olivat Eer, Oonan ja Seela. Nämä kolme synnytti hänelle Suuahin tytär, kanaanilainen. Eer, Juudan esikoinen, ei ollut otollinen Herran silmissä. Sen tähden hän antoi hänen kuolla.
Taamar, Juudan miniä, synnytti hänelle Pereksen ja Seran. Juudan poikia oli kaikkiaan viisi.
Pereksen pojat olivat Hesron ja Haamul.
Seran pojat olivat Simri, Eetan, Heeman, Kalkol ja Daara. Heitä oli kaikkiaan viisi.
Karmin pojat olivat Aakar, joka syöksi Israelin onnettomuuteen, kun oli uskoton ja anasti tuhon omaksi vihittyä.
Eetanin poika oli Asarja.
Hesronin pojat, jotka hänelle syntyivät, olivat Jerahmeel, Raam ja Kelubai.
Raamille syntyi Amminadab, ja Amminadabille syntyi Nahson, Juudan jälkeläisten ruhtinas.
Nahsonille syntyi Salma, ja Salmalle syntyi Booas.
Booaalle syntyi Oobed, ja Oobedille syntyi Iisai.
Iisaille syntyi esikoisena Eliab, toisena Abinadab, kolmantena Simea,
neljäntenä Netanel, viidentenä Raddai,
kuudentena Oosem ja seitsemäntenä Daavid.
Heidän sisarensa olivat Seruja ja Abigail. Serujan pojat olivat Abisai, Jooab ja Asael, kaikkiaan kolme.
Abigail synnytti Amasan, ja Amasan isä oli ismaelilainen Jeter.
Kaalebille, Hesronin pojalle, syntyi lapsia Asubasta, hänen vaimostaan, ja Jeriotista. Nämä olivat Asuban pojat: Jeeser, Soobab ja Ardon.
Kun Asuba kuoli, Kaaleb nai Efratin, ja tämä synnytti hänelle Huurin.
Huurille syntyi Uuri, ja Uurille syntyi Besalel.
Sen jälkeen Hesron meni Maakirin, Gileadin isän, tyttären luo ja nai tämän ollessaan kuudenkymmenen vuoden vanha. Tämä synnytti hänelle Segubin.
Segubille syntyi Jaair. Tällä oli kaksikymmentä kolme kaupunkia Gileadin maassa.
Gesurilaiset ja aramilaiset ottivat heiltä Jaairin leirikylät ja Kenatin sekä sen tytärkaupungit, kuusikymmentä kaupunkia. Kaikki nämä olivat Maakirin, Gileadin isän, poikia.
Kun Hesron oli kuollut Kaaleb-Efratassa, synnytti Abia – hän oli Hesronin vaimo – hänelle Ashurin, Tekoan isän.
Jerahmeelin, Hesronin esikoisen, pojat olivat Raam, esikoinen, ja Buuna, Ooren, Oosem ja Ahia.
Jerahmeelilla oli vielä toinen vaimo, jonka nimi oli Atara. Hän oli Oonamin äiti.
Raamin, Jerahmeelin esikoisen, pojat olivat Maas, Jaamin ja Eeker.
Oonamin pojat olivat Sammai ja Jaada. Sammain pojat olivat Naadab ja Abisur.
Abisurin vaimon nimi oli Abihail, ja tämä synnytti hänelle Ahbanin ja Moolidin.
Naadabin pojat olivat Seled ja Appaim. Seled kuoli lapsettomana.
Appaimin poika oli Jisi, ja Jisin poika oli Seesan. Seesanin poika oli Ahlai.
Jaadan, Sammain veljen, pojat olivat Jeter ja Joonatan. Jeter kuoli lapsettomana.
Joonatanin pojat olivat Pelet ja Saasa. Nämä olivat Jerahmeelin jälkeläisiä.
Mutta Seesanilla ei ollut poikia, vaan ainoastaan tyttäriä. Seesanilla oli egyptiläinen palvelija, jonka nimi oli Jarha.
Seesan antoi tyttärensä vaimoksi palvelijalleen Jarhalle, ja hän synnytti tälle Attain.
Attaille syntyi Naatan, ja Naatanille syntyi Saabad.
Saabadille syntyi Eflal, ja Eflalille syntyi Oobed.
Oobedille syntyi Jeehu, ja Jeehulle syntyi Asarja.
Asarjalle syntyi Heles, ja Helekselle syntyi Eleasa.
Eleasalle syntyi Sismai, ja Sismaille syntyi Sallum.
Sallumille syntyi Jekamja, ja Jekamjalle syntyi Elisama.
Kaalebin, Jerahmeelin veljen, pojat olivat Meesa, hänen esikoisensa, joka oli Siifin isä, ja Maaresan, Hebronin isän, pojat.
Hebronin pojat olivat Koorah, Tappuuah, Rekem ja Sema.
Semalle syntyi Raham, Jorkeamin isä, ja Rekemille syntyi Sammai.
Sammain poika oli Maaon, ja Maaon oli Beet-Suurin isä.
Eefa, Kaalebin sivuvaimo, synnytti Haaranin, Moosan ja Gaaseksen. Haaranille syntyi Gaases.
Jahdain pojat olivat Regem, Jootam, Geesan, Pelet, Eefa ja Saaf.
Maaka, Kaalebin sivuvaimo, synnytti Seberin ja Tirhanan.
Hän synnytti myös Saafin, Madmannan isän, Sevan, Makbenan isän ja Gibean isän. Kaalebin tytär oli Aksa.
Nämä olivat Kaalebin jälkeläisiä. Huurin, Efratan esikoisen, pojat olivat Soobal, Kirjat-Jearimin isä,
Salma, Beetlehemin isä, ja Haaref, Beet-Gaaderin isä.
Soobalin, Kirjat-Jearimin isän, jälkeläiset olivat Rooe ja toinen puoli Menuhotia.
Kirjat-Jearimin suvut olivat jeteriläiset, puutilaiset, suumatilaiset ja misrailaiset. Heistä ovat soratilaiset ja estaolilaiset lähteneet.
Salman jälkeläiset olivat Beetlehem ja netofalaiset, Atrot, Beet-Jooab ja toinen puoli manahtilaisia, sorilaiset.
Kirjanoppineiden suvut, jotka asuivat Jaebeksessa, olivat tiratilaiset, simatilaiset ja sukatilaiset. Nämä olivat ne keeniläiset, jotka polveutuvat Hammatista, Reekabin suvun isästä.