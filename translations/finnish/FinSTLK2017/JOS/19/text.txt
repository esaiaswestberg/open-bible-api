Toinen arpa tuli Simeonille, simeonilaisten sukukunnalle, heidän suvuilleen. Heidän perintöosansa tuli olemaan keskellä Juudan jälkeläisten perintöosaa.
Heidän perintöosakseen tuli: Beerseba, Seba, Moolada,
Hasar-Suual, Baala, Esem,
Eltolad, Betul, Horma,
Siklag, Beet-Markabot, Hasar-Suusa,
Beet-Lebaot ja Saaruhen – kolmetoista kaupunkia kylineen;
Ain, Rimmon, Eeter ja Aasan – neljä kaupunkia kylineen;
sitten kaikki ne kylät, jotka ovat näiden kaupunkien ympärillä, aina Baalat-Beeriin, Negevin Raamaan, saakka. Tämä on simeonilaisten sukukunnan, heidän sukujensa, perintöosa.
Juudan jälkeläisten osasta saivat simeonilaiset perintöosansa, sillä Juudan jälkeläisille oli heidän osuutensa liian suuri. Niin simeonilaiset saivat perintöosansa heidän perintöosansa keskeltä.
Kolmas arpa nousi sebulonilaisille, heidän suvuilleen, ja heidän perintöosansa alue tuli ulottumaan Saaridiin asti.
Lännen suuntaan heidän rajansa nousee Maralaan, koskettaa Dabbesetia ja puroa, joka on Jokneamin itäpuolella.
Itään, päivänkoittoon päin, kääntyy raja Saaridista Kislot-Taaborin alueelle ja jatkuu Daberatiin ja nousee Jaafiaan.
Sieltä se kulkee itään, päivänkoittoon päin, Gat-Heeferiin ja Eet-Kasiniin ja jatkuu Rimmoniin, joka ulottuu Neegaan.
Sitten raja kääntyy sen pohjoispuolitse Hannatoniin ja päättyy Jiftah-Eelin laaksoon.
Kattat, Nahalal, Simron, Jidala ja Beetlehem – kaksitoista kaupunkia kylineen.
Tämä on sebulonilaisten, heidän sukujensa, perintöosa, nämä kaupungit kylineen.
Neljäs arpa tuli Isaskarille, isaskarilaisille, heidän suvuilleen.
Heidän alueellaan tuli olemaan Jisreel, Kesullot, Suunem,
Hafaraim, Siion, Anaharat,
Rabbit, Kisjon, Ebes,
Remet, Een-Gannim, Een-Hadda ja Beet-Passes;
ja raja koskettaa Taaboria, Sahasimia, Beet-Semestä, ja heidän rajansa päättyy Jordaniin – kuusitoista kaupunkia kylineen.
Tämä on isaskarilaisten sukukunnan, heidän sukujensa, perintöosa, kaupungit kylineen.
Viides arpa tuli asserilaisten sukukunnalle, heidän suvuilleen.
Heidän alueellaan tulivat olemaan Helkat, Hali, Beten ja Aksaf,
Alammelek, Amad ja Misal. Lännessä raja koskettaa Karmelia ja Siihor-Libnatia,
kääntyy sitten auringonnousuun päin Beet-Daagoniin ja koskettaa Sebulonia ja Jiftah-Eelin laaksoa pohjoisessa, Beet-Eemekiä ja Negieliä ja jatkuu Kaabulin pohjoispuolitse
Ebroniin, Rehobiin, Hammoniin ja Kaanaan, aina suureen Siidoniin saakka.
Sitten raja kääntyy Raamaan ja menee Tyyron varustettuun kaupunkiin saakka. Sitten raja kääntyy Hoosaan ja päättyy mereen, Heebelistä Aksibiin.
Umma, Afek ja Rehob – kaksikymmentä kaksi kaupunkia kylineen.
Tämä on asserilaisten sukukunnan, heidän sukujensa, perintöosa, nämä kaupungit kylineen.
Kuudes arpa tuli naftalilaisille, naftalilaisten suvuille.
Heidän rajansa tuli kulkemaan Heelefistä, Saanannimin tammesta, Adami-Nekebin ja Jabneelin kautta Lakkumiin asti ja päättyy Jordaniin.
Raja kääntyy länteen päin Asnot-Taaboriin ja jatkuu sieltä Hukkokiin ja koskettaa etelässä Sebulonia, lännessä Asseria ja idässä Juudaa Jordanin luona.
Varustettuja kaupunkeja ovat: Siddim, Seer, Hammat, Rakkat, Kinneret,
Adama, Raama, Haasor,
Kedes, Edrei, Een-Haasor,
Jireon, Migdal-Eel, Horem, Beet-Anat ja Beet-Semes – yhdeksäntoista kaupunkia kylineen.
Tämä on naftalilaisten sukukunnan, heidän sukujensa, perintöosa, kaupungit kylineen.
Seitsemäs arpa tuli daanilaisten sukukunnalle, heidän suvuilleen.
Heidän perintöosansa alueella tulivat olemaan Sora, Estaol, Iir-Semes,
Saalabbin, Aijalon, Jitla,
Eelon, Timna, Ekron,
Elteke, Gibbeton, Baalat,
Jehud, Bene-Berak, Gat-Rimmon,
Mee-Jarkon ja Rakkon, sekä Jaafoon päin oleva alue.
Mutta daanilaisten alue joutui heiltä pois. Niin daanilaiset lähtivät ja taistelivat Lesemiä vastaan ja valloittivat sen ja surmasivat miekan terällä sen asukkaat ja ottivat sen omakseen ja asettuivat sinne. He antoivat Lesemille nimen Daan, isänsä Daanin mukaan.
Tämä on daanilaisten sukukunnan, heidän sukujensa, perintöosa, nämä kaupungit kylineen.
Kun israelilaiset olivat saaneet jaetuksi maan sen rajoja myöten, he antoivat Joosualle, Nuunin pojalle, perintöosan keskuudessaan.
Herran käskyn mukaisesti he antoivat hänelle sen kaupungin, jota hän pyysi, Timnat-Serahin Efraimin vuoristossa. Hän rakensi kaupungin uudestaan ja asettui sinne.
Nämä ovat ne perintöosat, jotka pappi Eleasar ja Joosua, Nuunin poika, ja israelilaisten sukukuntien perhekuntapäämiehet jakoivat arvalla Siilossa Herran edessä, ilmestysmajan ovella. He saivat tehdyksi maan jakamisen.