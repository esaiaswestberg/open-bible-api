Kuningas Salomosta oli tullut koko Israelin kuningas.
Nämä olivat hänen ylimmät virkamiehensä: Asarja, Saadokin poika, oli ylimmäisenä pappina.
Elihoref ja Ahia, Siisan pojat, olivat kirjureina. Joosafat, Ahiludin poika, oli kanslerina.
Benaja, Joojadan poika, oli sotaväen ylipäällikkönä. Saadok ja Ebjatar olivat pappeina.
Asarja, Naatanin poika, oli ylimaaherrana. Saabud, Naatanin poika, pappi, oli kuninkaan ystävänä.
Ahisar oli linnanpäällikkönä. Adoniram, Abdan poika, oli verotöiden valvojana.
Salomolla oli kaksitoista maaherraa, koko Israelin alueella, joiden oli hankittava kuninkaan ja hänen hovinsa elintarpeet. Kunkin oli hankittava elintarpeet yhtenä kuukautena.
Nämä olivat heidän nimensä: Huurin poika Efraimin vuoristossa;
Dekerin poika Maakaassa, Saalbimissa, Beet-Semeksessä, Eelonissa ja Beet-Haananissa;
Hesedin poika Arubbotissa; hänellä oli Sooko ja koko Heeferin maa;
Abinadabin poika koko Doorin kukkula-alueella. Hänellä oli vaimona Taafat, Salomon tytär;
Baana, Ahiludin poika, Taanakissa ja Megiddossa ja koko Beet-Seanissa, joka on Saaretanin sivulla Jisreelin alapuolella, Beet-Seanista Aabel-Meholaan asti, tuolle puolelle Jokmeamin;
Geberin poika Gileadin Raamotissa; hänellä oli Jaairin, Manassen pojan, leirikylät, jotka ovat Gileadissa; hänellä oli siis Argobin seutu, joka on Baasanissa, kuusikymmentä suurta, muureilla ja vaskisalvoilla varustettua kaupunkia;
Ahinadab, Iddon poika, Mahanaimissa;
Ahimaas Naftalissa; hänkin oli ottanut vaimokseen Salomon tyttären, Baasematin;
Baana, Huusain poika, Asserissa ja Bealotissa;
Joosafat, Paaruahin poika, Isaskarissa;
Siimei, Eelan poika, Benjaminissa;
Geber, Uurin poika, Gileadin maassa, Siihonin, amorilaisten kuninkaan, ja Oogin, Baasanin kuninkaan, maassa, sillä siinä maassa oli yksi maaherra.
Juudaa ja Israelia oli paljon, niin paljon kuin hiekkaa meren rannalla. He söivät ja joivat ja olivat iloisia.