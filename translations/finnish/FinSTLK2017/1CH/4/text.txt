Juudan pojat olivat Peres, Hesron, Karmi, Huur ja Soobal.
Reajalle, Soobalin pojalle, syntyi Jahat, ja Jahatille syntyivät Ahumai ja Lahad. Nämä ovat soratilaisten suvut.
Nämä olivat Eetamin isän pojat: Jisreel, Jisma ja Jidbas, ja heidän sisarensa nimi oli Haslelponi;
vielä Penuel, Gedorin isä, ja Eeser, Huusan isä. Nämä olivat Huurin, Efratan esikoisen, Beetlehemin isän, pojat.
Ashurilla, Tekoan isällä, oli kaksi vaimoa, Hela ja Naara.
Naara synnytti hänelle Ahussamin, Heeferin, Teemenin ja ahastarilaiset. Nämä olivat Naaran pojat.
Helan pojat olivat Seret, Soohar ja Etnan.
Koosille syntyivät Aanub ja Soobeba sekä Aharhelin, Haarumin pojan, suvut.
Jabes oli suuremmassa arvossa pidetty kuin hänen veljensä. Hänen äitinsä oli antanut hänelle nimen Jabes sanoen: "Olen synnyttänyt hänet kipuja kärsien."
Jabes huusi Israelin Jumalaa, sanoen: "Jospa siunaisit minua ja laajentaisit alueeni. Jospa kätesi olisi kanssani ja varjelisit pahasta, että pääsisin kipuja kärsimästä!" Jumala antoi hänen pyyntönsä toteutua.
Kelubille, Suuhan veljelle, syntyi Mehir. Hän oli Estonin isä.
Estonille syntyivät Beet-Raafa, Paaseah ja Tehinna, Naahaan kaupungin isä. Nämä olivat Reekan miehet.
Kenaan pojat olivat Otniel ja Seraja. Otnielin pojat olivat: Hatat.
Meonotaille syntyi Ofra. Serajalle syntyi Jooab, Seppienlaakson isä. Sillä he olivat seppiä.
Kaalebin, Jefunnen pojan, pojat olivat Iiru, Eela ja Naam sekä Eelan pojat ja Kenas.
Jehallelelin pojat olivat Siif, Siifa, Tiireja ja Asarel.
Esran pojat olivat Jeter, Mered, Eefer ja Jaalon. Vaimo tuli raskaaksi ja synnytti Mirjamin, Sammain ja Jisbahin, Estemoan isän.
Hänen juudansukuinen vaimonsa synnytti Jeredin, Gedorin isän, Heberin, Sookon isän, ja Jekutielin, Saanoahin isän. Nämä olivat Bitjan, faraon tyttären, poikia, jonka Mered oli ottanut vaimokseen.
Hoodian vaimon, Nahamin sisaren, pojat olivat Kegilan isä, garmilainen, ja maakatilainen Estemoa.
Siimonin pojat olivat Amnon ja Rinna, Ben-Haanan ja Tiilon. Jisin pojat olivat Soohet ja Soohetin poika.
Seelan, Juudan pojan, pojat olivat Eer, Leekan isä, Lada, Maaresan isä, ja pellavakankaiden kutojien suvut Beet-Asbeasta;
Jookim ja Kooseban miehet sekä Jooas ja Saaraf, jotka hallitsivat Mooabia, ja Jaasubi-Lehem. Mutta nämä ovat vanhoja asioita.
He olivat niitä savenvalajia, jotka asuvat Netaimissa ja Gederassa. He asuivat siellä kuninkaan luona ja olivat hänen työssään.
Simeonin pojat olivat Nemuel ja Jaamin, Jaarib, Sera ja Saul.
Tämän poika oli Sallum, tämän poika Mibsam, tämän poika Misma.
Misman pojat olivat: hänen poikansa Hammuel, tämän poika Sakkur ja tämän poika Siimei.
Siimeillä oli kuusitoista poikaa ja kuusi tytärtä, mutta hänen veljillään ei ollut monta lasta, eikä koko heidän sukunsa lisääntynyt Juudan lasten määrään.
He asuivat Beersebassa, Mooladassa ja Hasar-Suualissa,
Bilhassa, Esemissä ja Tooladissa,
Betuelissa, Hormassa ja Siklagissa,
Beet-Markabotissa, Hasar-Suusimissa, Beet-Birissä ja Saaraimissa. Nämä olivat heidän kaupunkinsa Daavidin hallitukseen asti.
Heidän kylänsä olivat Eetam, Ain, Rimmon, Tooken ja Aasan – viisi kaupunkia.
Siihen tulivat lisäksi kaikki ne heidän kylänsä, jotka olivat näiden kaupunkien ympärillä, aina Baaliin asti. Nämä olivat heidän asuinpaikkansa ja heillä oli omat sukuluettelonsa.
Vielä: Mesobab, Jamlek, Joosa, Amasjan poika,
Jooel, Jeehu, Joosibjan poika, joka oli Serajan poika, joka Asielin poika;
Eljoenai, Jaakoba, Jesohaja, Asaja, Adiel, Jesimiel, Benaja
ja Siisa, Sifin poika, joka oli Allonin poika, joka Jedajan poika, joka Simrin poika, joka Semajan poika.
Nämä nimeltä mainitut olivat sukujensa ruhtinaita, ja heidän perhekuntansa olivat levinneet ja lisääntyneet.
He kulkivat Gedoriin päin, aina laakson itäiseen osaan saakka hakeakseen laidunta lampailleen.
He löysivät lihavan ja hyvän laitumen, ja maa oli tilava joka suuntaan sekä rauhallinen ja levollinen, sillä ne, jotka olivat asuneet siellä ennen, olivat haamilaisia.
Mutta nämä nimeltä luetellut tulivat Hiskian, Juudan kuninkaan, päivinä ja valtasivat heidän telttansa ja voittivat meunilaiset, jotka olivat siellä, ja vihkivät heidät tuhon omiksi, aina tähän päivään asti, ja asettuivat heidän sijaansa, sillä siellä oli laidunta heidän lampailleen.
Heistä, simeonilaisista, meni viisisataa miestä Seirin vuoristoon, ja heidän etunenässään olivat Pelatja, Nearja, Refaja ja Ussiel, Jisin pojat.
He surmasivat ne, jotka olivat jäljellä pelastuneista amalekilaisista, ja jäivät sinne asumaan aina tähän päivään asti.