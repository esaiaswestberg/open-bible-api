Koko Israel merkittiin sukuluetteloon, ja katso, he ovat kirjoitetut Israelin kuningasten kirjaan. Mutta Juuda vietiin Baabeliin karkotukseen uskottomuutensa tähden.
Entiset asukkaat, jotka elivät perintömaillaan, kaupungeissaan, olivat israelilaisia, pappeja, leeviläisiä ja temppelipalvelijoita.
Jerusalemissa oli asunut Juudan lapsia, benjaminilaisia, efraimilaisia ja manasselaisia, nimittäin:
Uutai, Ammihudin poika, joka oli Omrin poika, joka Imrin poika, joka Baanin poika, Pereksen, Juudan pojan, jälkeläisiä;
seelalaisia: Asaja, esikoinen, ja hänen poikansa;
serahilaisia: Jeguel ja hänen veljensä, kuusisataa yhdeksänkymmentä;
benjaminilaisia: Sallu, Mesullamin poika, joka oli Hoodavjan poika, joka Senuan poika,
Jibneja, Jerohamin poika, Eela, Ussin poika, joka oli Mikrin poika, ja Mesullam, Sefatjan poika, joka oli Reguelin poika, joka Jibnean poika,
sekä heidän veljensä, heidän polveutumisensa mukaan, yhdeksänsataa viisikymmentä kuusi. Kaikki nämä olivat perhekuntien päämiehiä perhekunnissaan.
Pappeja: Jedaja, Joojarib, Jaakin,
Asarja, Hilkian poika, joka oli Mesullamin poika, joka Saadokin poika, joka Merajotin poika, joka Ahitubin poika, Jumalan temppelin esimies;
Adaja, Jerohamin poika, joka oli Pashurin poika, joka Malkian poika, ja Maesai, Adielin poika, joka oli Jahseran poika, joka Mesullamin poika, joka Mesillemitin poika, joka Immerin poika;
sekä heidän veljensä, heidän perhekuntiensa päämiehet, tuhat seitsemänsataa kuusikymmentä miestä, kelvollisia toimittamaan palvelusta Jumalan temppelissä.
Leeviläisiä: Semaja, Hassubin poika, joka oli Asrikamin poika, joka Hasabjan poika, merarilaisia;
Bakbakkar, Heres, Gaalal, Mattanja, Miikan poika, joka oli Sikrin poika, joka Aasafin poika;
Obadja, Semajan poika, joka oli Gaalalin poika, joka Jedutunin poika; ja Berekja, Aasan poika, joka oli Elkanan poika, hänen, joka asui netofalaisten kylissä.
Ovenvartijat: Sallum, Akkub, Talmon ja Ahiman veljineen: Sallum oli päämies,
ja tähän saakka hän on ollut vartijana Kuninkaan portilla, idän puolella. Nämä olivat ovenvartijoina leeviläisten leirissä.
Mutta Sallumilla, Kooren pojalla, joka oli Ebjasafin poika, joka Koorahin poika, ja hänen veljillään, jotka olivat hänen perhekuntaansa – koorahilaisilla, oli palvelustehtävänä telttamajan kynnysten vartioiminen; heidän isänsä olivat näet vartioineet sisäänkäyntiä Herran leirissä.
Piinehas, Eleasarin poika, oli muinoin heidän esimiehenään – Herra olkoon hänen kanssaan! –
Sakarja, Meselemjan poika, oli ovenvartijana ilmestysmajan ovella.
Kaikkiaan oli kynnysten ovenvartijoiksi valittuja kaksisataa kaksitoista. He olivat kylissään merkityt sukuluetteloon. Daavid ja Samuel, näkijä, olivat asettaneet heidät heidän luottamustoimeensa.
He ja heidän poikansa olivat vartijoina Herran temppelin, telttapyhäkön, ovilla.
Ovenvartijat olivat asetetut neljälle ilmansuunnalle: idän, lännen, pohjoisen ja etelän puolelle.
Heidän veljiensä, jotka asuivat kylissään, oli aina määräaikoina seitsemäksi päiväksi tultava toimittamaan palvelusta yhdessä heidän kanssaan.
Sillä nämä neljä ylintä ovenvartijaa olivat pysyvästi luottamustoimessaan. Nämä olivat leeviläisiä. Heidän oli myös valvottava kammioita ja Jumalan temppelin aarteita.
He viettivät yönsä Jumalan temppelin ympärillä, sillä heidän tehtävänään oli vartiointi ja heidän oli huolehdittava ovien avaamisesta joka aamu.
Muutamien heistä oli huolehdittava jumalanpalveluksessa tarvittavasta kalustosta, sillä heidän oli tuotava se sisään täysilukuisena ja vietävä se ulos täysilukuisena.
Muutamat heistä olivat määrätyt pitämään huolta kalustosta, koko pyhästä kalustosta, sekä ydinjauhoista, viinistä, öljystä, suitsukkeista ja hajuaineista.
Muutamat pappien pojista valmistivat voiteita hajuaineista.
Mattitjalla, joka oli leeviläisiä ja oli koorahilaisen Sallumin esikoinen, oli luottamustoimena leivonnaisten valmistus.
Muutamien kehatilaisista, heidän veljistään, oli huolehdittava näkyleivistä ja valmistettava ne joka sapatiksi.
Mutta veisaajat, leeviläisten perhekuntien päämiehet, oleskelivat kammioissa, muusta palveluksesta vapaina, sillä he olivat toimessa sekä päivällä että yöllä.
He olivat leeviläisten perhekuntien päämiehiä, päämiehiä polveutumisensa mukaan. He asuivat Jerusalemissa.
Gibeonissa asuivat Gibeonin isä, jonka vaimon nimi oli Maaka,
hänen esikoispoikansa Abjon, sitten Suur, Kiis, Baal, Neer, Naadab,
Gedor, Ahjo, Sakarja ja Mikleot.
Mikleotille syntyi Simeam. Hekin asuivat veljineen Jerusalemissa, rajakkain veljiensä kanssa.
Neerille syntyi Kiis, Kiisille syntyi Saul, ja Saulille syntyi Joonatan, Malkisua, Abinadab ja Esbaal.
Joonatanin poika oli Meribbaal, ja Meribbaalille syntyi Miika.
Miikan pojat olivat Piiton, Melek ja Tahrea.
Aahaalle syntyi Jaera, Jaeralle syntyi Aalemet, Asmavet ja Simri. Simrille syntyi Moosa,
ja Moosalle syntyi Binea, hänen poikansa oli Refaja, tämän poika Elasa ja tämän poika Aasel.
Aaselilla oli kuusi poikaa, ja nämä ovat heidän nimensä: Asrikam, Bookeru, Jismael, Searja, Obadja ja Haanan. Nämä olivat Aaselin pojat.