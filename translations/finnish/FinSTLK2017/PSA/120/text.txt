Matkalaulu. Ahdistuksessani huudan Herraa, ja hän vastaa minulle.
Herra, pelasta sieluni valheellisista huulista ja petollisesta kielestä.
Mitä petollinen kieli voi antaa sinulle ja mitä siihen vielä lisätä?
Väkivaltaisen teräviä nuolia sekä kinsteripensaan tulisia hiiliä!
Voi minua, että minun täytyy oleskella muukalaisena Mesekissä, asua Keedarin telttojen keskellä!
Kauan on sieluni täytynyt asua niiden seurassa, jotka vihaavat rauhaa.
Minä olen rauhan ihminen, mutta jos puhun, he nostavat sodan.