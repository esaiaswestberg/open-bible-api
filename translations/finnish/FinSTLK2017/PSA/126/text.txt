Matkalaulu. Kun Herra palautti Siionin vangitut, olimme kuin unta näkeviä.
Silloin oli suumme naurua täynnä, ja kielemme riemua täynnä; silloin sanottiin pakanoiden keskuudessa: "Herra on tehnyt suuria heitä kohtaan."
Niin, Herra on tehnyt suuria meitä kohtaan. Siitä iloitsemme.
Herra, käännä vankeutemme kuin purot Negevissä.
Ne, jotka kyynelin kylvävät, riemuiten leikkaavat.
He menevät itkien, kun kylvösiemenen vievät. He palaavat riemuiten, kun lyhteensä tuovat.