Veisuunjohtajalle; koorahilaisten laulu, korkeassa äänialassa.
Jumala on turvamme ja väkevyytemme, apumme hädässä aivan vahva.
Sen tähden emme pelkää, vaikka maa järkkyisi ja vuoret vajoaisivat meren pohjaan,
vaikka sen vedet pauhaisivat ja kuohuisivat ja vuoret vapisisivat sen raivosta. Sela.
Virta lähteineen ilahduttaa Jumalan kaupungin, Korkeimman pyhät asunnot.
Jumala on sen keskellä. Se ei horju. Jumala auttaa sitä jo aamun koitteessa.
Pakanat pauhaavat, valtakunnat horjuvat. Kun hän jyrisee, huojuu maa.
Herra Sebaot on meidän kanssamme. Jaakobin Jumala on linnamme. Sela.
Tulkaa, katsokaa Herran töitä, hänen, joka tekee hämmästyttäviä tekoja maan päällä:
hän lopettaa sodat maan ääriin saakka, hän särkee jousen, taittaa keihään, polttaa sotavaunut tulessa.
"Vaietkaa ja tietäkää, että minä olen Jumala, korkea kansojen keskellä, korkea maan päällä."
Herra Sebaot on kanssamme. Jaakobin Jumala on linnamme. Sela.