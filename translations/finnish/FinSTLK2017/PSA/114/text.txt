Kun Israel lähti Egyptistä, Jaakobin huone vieraskielisestä kansasta,
silloin Juuda tuli hänen pyhäkökseen, Israel hänen valtakunnakseen.
Sen näki meri ja pakeni, Jordan kääntyi takaisin.
Vuoret hyppivät kuin pässit, kukkulat kuin lammasten karitsat.
Mikä sinun on, meri, kun pakenet, mikä sinun, Jordan, kun käännyt takaisin?
Te vuoret, miksi hypitte kuin pässit, ja te kukkulat, kuin lammasten karitsat?
Vapise, maa, Herran kasvojen edessä, Jaakobin Jumalan kasvojen edessä,
joka muuttaa kallion vesilammikoksi, kovan kiven vesilähteeksi.