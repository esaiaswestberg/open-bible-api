Aasafin psalmi. Jumala seisoo jumalien kokouksessa, hän on tuomari jumalien keskellä:
"Kuinka kauan te tuomitsette väärin ja pidätte jumalattomien puolta?" Sela.
"Auttakaa oikeuteensa alhainen ja orpo, antakaa kurjalle ja puutteessa olevalle oikeus.
Vapauttakaa alhainen ja köyhä. Pelastakaa hänet jumalattomien käsistä.
Heillä ei ole älyä eikä ymmärrystä. He vaeltavat pimeydessä, niin että kaikki maan perustukset horjuvat.
Minä sanon: Te olette jumalia ja kaikki tyynni Korkeimman poikia.
Kuitenkin te kuolette, niin kuin ihmiset kuolevat, ja kaadutte kuin kuka ruhtinas tahansa."
Nouse, Jumala, tuomitse maa, sillä sinä perit kaikki pakanakansat.