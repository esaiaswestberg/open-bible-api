Matkalaulu. He ovat ahdistaneet minua paljon nuoruudestani asti – näin sanokoon Israel –
he ovat ahdistaneet minua paljon nuoruudestani asti, mutta he eivät ole päässeet minusta voitolle.
Kyntäjät ovat selkääni kyntäneet ja vetäneet siihen pitkät vaot.
Mutta Herra on vanhurskas, hän on katkonut jumalattomien köydet.
Joutukoot häpeään ja kääntykööt takaisin kaikki Siionin vihamiehet.
Olkoot he kuin ruoho katoilla, joka kuivuu ennen korrelle puhkeamistaan,
josta ei leikkaaja täytä kättänsä eikä lyhteen sitoja syliään.
Älkööt ohikulkijat sanoko: "Herran siunaus tulkoon teille. Siunaamme teitä Herran nimeen."