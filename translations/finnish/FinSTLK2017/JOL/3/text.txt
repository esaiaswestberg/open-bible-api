Näiden jälkeen tapahtuu, että vuodatan Henkeni kaiken lihan päälle, ja poikanne ja tyttärenne ennustavat, vanhuksenne unia uneksuvat, nuorukaisenne näkyjä näkevät.
Mutta myös palvelijoiden ja palvelijattarien päälle niinä päivinä vuodatan Henkeni.
Annan näkyä merkkejä taivaalla ja maassa: verta, tulta ja savupatsaita.
Aurinko muuttuu pimeydeksi ja kuu vereksi, ennen kuin Herran päivä tulee, se suuri ja pelottava.
Tapahtuu, että jokainen, joka huutaa avuksi Herran nimeä, pelastuu. Sillä Siionin vuorella ja Jerusalemissa ovat pelastuneet, kuten Herra on sanonut, ja pakoon päässeiden joukossa ovat ne, jotka Herra kutsuu.