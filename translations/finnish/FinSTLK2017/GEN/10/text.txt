Tämä on Nooan poikien, Seemin, Haamin ja Jaafetin, suvun syntykirja. Heille syntyi poikia vedenpaisumuksen jälkeen.
Jaafetin pojat olivat Goomer, Maagog, Maadai, Jaavan, Tuubal, Mesek ja Tiiras.
Goomerin pojat olivat Askenas, Riifat ja Toogarma.
Jaavanin pojat olivat Elisa, Tarsis, kittiläiset ja doodanilaiset.
Heistä haarautuivat pakanoiden saarten asukkaat maittensa, eri kieltensä, heimojensa ja kansakuntiensa mukaan.
Haamin pojat olivat Kuus, Misraim, Puut ja Kanaan.
Kuusin pojat olivat Seba, Havila, Sabta, Raema ja Sabteka. Raeman pojat olivat Saba ja Dedan.
Kuusille syntyi Nimrod. Hän oli ensimmäinen valtias maan päällä.
Hän oli mahtava saalistaja Herran edessä. Siitä on sananparsi: "Mahtava saalistaja Herran edessä kuin Nimrod."
Hänen valtakuntansa alkuna olivat Baabel, Erek, Akkad ja Kalne Sinearin maassa.
Siitä maasta hän lähti Assuriin ja rakensi Niiniven, Rehobot-Iirin ja Kelahin
sekä Resenin Niiniven ja Kelahin välille. Se on tuo suuri kaupunki.
Misraimille syntyivät luudilaiset, anamilaiset, lehabilaiset, naftuhilaiset,
patrokselaiset, kasluhilaiset, joista filistealaiset ovat lähteneet, sekä kaftorilaiset.
Kanaanille syntyivät Siidon, hänen esikoisensa, ja Heet,
sekä jebusilaiset, amorilaiset, girgasilaiset,
hivviläiset, arkilaiset, siiniläiset,
arvadilaiset, semarilaiset ja hamatilaiset. Myöhemmin kanaanilaisten heimot hajaantuivat.
Kanaanilaisten alue ulottui Siidonista Gerariin päin aina Gassaan asti sekä Sodomaan, Gomorraan, Admaan ja Seboimiin päin aina Lesaan asti.
Nämä olivat Haamin pojat heimojensa, kieltensä, maittensa ja kansakuntiensa mukaan.
Myös Seemille, Jaafetin, [Nooan] vanhimman [pojan], veljelle, josta tuli kaikkien Eeberin poikien kantaisä, syntyi poikia.
Seemin pojat olivat Eelam, Assur, Arpaksad, Luud ja Aram.
Aramin pojat olivat Uus, Huul, Geter ja Mas.
Arpaksadille syntyi Selah, ja Selahille syntyi Eeber.
Eeberille syntyi kaksi poikaa: toisen nimi oli Peleg, sillä hänen aikanaan maa jakautui, ja hänen veljensä nimi oli Joktan.
Joktanille syntyi Almodad, Selef, Hasarmavet, Jerah,
Hadoram, Uusal, Dikla,
Oobal, Abimael, Saba,
Oofir, Havila ja Joobab. Kaikki nämä olivat Joktanin poikia.
Heidän asumasijansa ulottuivat Meesasta aina Sefariin, Itävuorelle asti.
Nämä olivat Seemin pojat heimojensa, kieltensä, maittensa ja kansakuntiensa mukaan.
Nämä olivat Nooan poikien heimot sukukuntiensa ja kansakuntiensa mukaan, ja niistä haarautuivat kansat maan päälle vedenpaisumuksen jälkeen.