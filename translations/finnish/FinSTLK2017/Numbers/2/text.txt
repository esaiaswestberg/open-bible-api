Herra puhui Moosekselle ja Aaronille sanoen:
"Israelilaiset leiriytykööt kukin lippunsa luo perhekuntiensa sotamerkkien kohdalle. He leiriytykööt taaemmaksi ilmestysmajan ympärille.
Etupuolelle itään päin leiriytyköön Juudan leirin lippukunta osastoittain. Juudan jälkeläisten päämiehenä olkoon Nahson, Amminadabin poika.
Hänen osastonsa, katselmuksessa olleet, on seitsemänkymmentäneljä tuhatta kuusisataa miestä.
Hänen viereensä leiriytyköön Isaskarin sukukunta. Isaskarin jälkeläisten päämiehenä olkoon Netanel, Suuarin poika.
Hänen osastonsa, katselmuksessa olleet, on viisikymmentäneljä tuhatta neljäsataa miestä.
Sitten leiriytyköön Sebulonin sukukunta. Sebulonin jälkeläisten päämiehenä olkoon Eliab, Heelonin poika.
Hänen osastonsa, katselmuksessa olleet, on viisikymmentäseitsemän tuhatta neljäsataa miestä.
Juudan leirin katselmuksessa olleita on siis kaikkiaan sata kahdeksankymmentäkuusi tuhatta neljäsataa miestä, osastoittain. He lähtekööt liikkeelle ensimmäisenä joukkona.
Ruubenin leirin lippukunta leiriytyköön etelään päin osastoittain. Ruubenin jälkeläisten päämiehenä olkoon Elisur, Sedeurin poika.
Hänen osastonsa, katselmuksessa olleet, on neljäkymmentäkuusi tuhatta viisisataa miestä.
Hänen viereensä leiriytyköön Simeonin sukukunta. Simeonin jälkeläisten päämiehenä olkoon Selumiel, Suurisaddain poika.
Hänen osastonsa, katselmuksessa olleet, on viisikymmentäyhdeksän tuhatta kolmesataa miestä.
Sitten Gaadin sukukunta, ja Gaadin jälkeläisten päämiehenä olkoon Eljasaf, Reguelin poika.
Hänen osastonsa, katselmuksessa olleet, on neljäkymmentäviisi tuhatta kuusisataa viisikymmentä miestä.
Ruubenin leirin katselmuksessa olleita on siis kaikkiaan sata viisikymmentäyksi tuhatta neljäsataa viisikymmentä miestä, osastoittain. He lähtekööt liikkeelle toisena joukkona.
Sitten lähtee liikkeelle ilmestysmaja ja leeviläisten leiri toisten leirien keskellä. Niin kuin olivat leiriytyneet, niin lähteköötkin, kukin kohdallaan, lippukunnittain.
Efraimin leirin lippukunta leiriytyköön länteen päin osastoittain. Efraimin jälkeläisten päämiehenä olkoon Elisama, Ammihudin poika.
Hänen osastonsa, katselmuksessa olleet, on neljäkymmentä tuhatta viisisataa miestä.
Hänen viereensä leiriytyköön Manassen sukukunta, ja Manassen jälkeläisten päämiehenä olkoon Gamliel, Pedasurin poika.
Hänen osastonsa, katselmuksessa olleet, on kolmekymmentäkaksi tuhatta kaksisataa miestä.
Sitten leiriytyköön Benjaminin sukukunta. Benjaminin jälkeläisten päämiehenä olkoon Abidan, Gideonin poika.
Hänen osastonsa, katselmuksessa olleet, on kolmekymmentäviisi tuhatta neljäsataa miestä.
Efraimin leirin katselmuksessa olleita on siis osastoittain kaikkiaan satakahdeksan tuhatta ja sata miestä. He lähtekööt liikkeelle kolmantena joukkona.
Daanin leirin lippukunta leiriytyköön pohjoiseen päin osastoittain. Daanin jälkeläisten päämiehenä olkoon Ahieser, Ammisaddain poika.
Hänen osastonsa, katselmuksessa olleet, on kuusikymmentäkaksi tuhatta seitsemänsataa miestä.
Hänen viereensä leiriytyköön Asserin sukukunta, ja Asserin jälkeläisten päämiehenä olkoon Pagiel, Okranin poika.
Hänen osastonsa, katselmuksessa olleet, on neljäkymmentäyksi tuhatta viisisataa miestä.
Sitten leiriytyköön Naftalin sukukunta. Naftalin jälkeläisten päämiehenä olkoon Ahira, Eenanin poika.
Hänen osastonsa, katselmuksessa olleet, on viisikymmentäkolme tuhatta neljäsataa miestä.
Daanin leirin katselmuksessa olleita on siis kaikkiaan sata viisikymmentäseitsemän tuhatta kuusisataa miestä. He lähtekööt liikkeelle viimeisenä joukkona, lippukuntineen."
Nämä olivat israelilaisten katselmuksessa olleet, perhekunnittain. Eri leirien katselmuksessa olleita oli osastoittain kaikkiaan kuusisataakolme tuhatta viisisataa viisikymmentä miestä.
Leeviläisten katselmusta ei kuitenkaan pidetty samalla kuin muiden israelilaisten, sillä niin oli Herra Moosesta käskenyt.
Israelilaiset tekivät kaiken, niin kuin Herra oli Moosesta käskenyt. He leiriytyivät lippukunnittain, ja lähtivät liikkeelle kukin suvuittain ja perhekunnittain.