Ja Tobias kutsui luoksensa Raafaelin ja sanoi hänelle:
»Asarias, veljeni, ota mukaasi palvelija ja kaksi kamelia ja mene Meedian Ragekseen, Gabaelin luo, ja toimita minulle rahat ja tuo myös hänet itsensä häihin.
Sillä Raguel on vannonut, etten saa lähteä täältä,
ja isäni lukee päivät, niin että hän käy kovin levottomaksi, jos minä viivyn kauan.»
Silloin Raafael lähti matkalle, ja hän yöpyi Gabaelin luo ja antoi hänelle talletuskirjan. Tämä taas toi esiin sinetöidyt kukkarot ja antoi ne hänelle.
Ja varhain aamulla he lähtivät yhdessä matkalle ja tulivat häihin. Ja Tobias ylisti vaimoansa.