Ja he kävelivät liekkien keskellä veisaten Jumalalle ja kiittäen Herraa.
Ja Asarias seisoi toisten kanssa ja rukoili näin, avasi suunsa keskellä tulta ja sanoi:
Ole kiitetty, Herra, meidän isiemme Jumala, ylistetty ja kunnioitettu olkoon sinun nimesi iankaikkisesti.
Sillä sinä olet vanhurskas kaikessa, mitä meille tehnyt olet, ja kaikki sinun tekosi ovat oikeat, ja sinun tiesi ovat suorat, ja kaikki sinun tuomiosi ovat totiset.
Totiset tuomiot sinä olet toimittanut kaikessa, minkä olet sallinut kohdata meitä ja meidän isiemme pyhää kaupunkia, Jerusalemia. Sillä oikein sinä tuomitsit, kun sallit kaiken tämän meitä kohdata meidän syntiemme tähden.
Sillä me olemme syntiä tehneet ja vastoin lakia tehneet, kun olemme sinusta luopuneet ja kaikessa synnin alaisiksi tulleet.
Sinun käskyjäsi me emme ole kuulleet, emme niistä vaaria ottaneet, emmekä ole tehneet, niinkuin sinä olet käskenyt meidän tehdä, että meidän hyvin kävisi.
Kaiken, minkä olet sallinut meitä kohdata, ja kaiken, minkä olet meille tehnyt, sinä olet tehnyt tuomiten oikein.
Ja sinä olet hyljännyt meidät vihollistemme käsiin, laittomien ja häjyinten luopioitten, ja kuninkaan valtaan, joka on väärämielinen ja pahin koko maan päällä.
Ja nyt emme voi suutamme avata: häpeä ja pilkka on tullut sinun palvelijaisi osaksi ja niiden, jotka sinua kunnioittavat.
Älä meitä lopullisesti hylkää, oman nimesi tähden, älä riko liittoasi,
äläkä ota meiltä pois laupeuttasi, Aabrahamin, sinulle rakkaan, tähden ja Iisakin, palvelijasi, tähden ja Israelin, pyhäsi, tähden,
joille sinä olet sanonut, että teet heidän jälkeläistensä luvun paljoksi niinkuin taivaan tähdet ja niinkuin hiekka meren rannalla.
Sillä, Herra, me olemme tulleet vähäisimmäksi kaikista kansoista ja olemme tänä päivänä sorron alaiset koko maan päällä syntiemme tähden.
Eikä ole tänä aikana ruhtinasta, ei profeettaa eikä johdattajaa, ei polttouhria eikä teurasuhria, ei ruokauhria eikä suitsutusta, ei paikkaa, missä uhraisimme uutisuhreja sinun edessäsi ja saisimme laupeuden.
Mutta otettakoon meidät vastaan, meidät, joilla on särjetty sielu ja nöyryytetty henki,
Niinkuin toisimme polttouhriksi oinaita ja härkiä, lihavia lampaita kymmentuhansin, niin olkoon meidän uhrimme tänä päivänä sinun edessäsi, että me kävisimme sinun jäljessäsi täydellisesti. Sillä eivät joudu häpeään ne, jotka sinuun luottavat,
ja nyt me seuraamme sinua kaikesta sydämestämme ja pelkäämme sinua ja etsimme sinun kasvojasi.
Älä anna meidän häpeään joutua, vaan tee meille lempeytesi ja suuren laupeutesi mukaan,
ja pelasta meidät ihmeellisten tekojesi mukaan, ja saata kunniaan oma nimesi, Herra.
Ja saakoot hävetä kaikki, jotka pahoin kohtelevat sinun palvelijoitasi; joutukoot häpeään he ja kaikki heidän valtansa, ja murtukoon heidän väkevyytensä.
Tulkoot he tuntemaan, että sinä olet Herra, sinä yksin Jumala, kunnioitettu kaikessa maailmassa.
Mutta kuninkaan palvelijat, jotka heittivät heidät pätsiin, eivät lakanneet kuumentamasta pätsiä vuoriöljyllä ja piellä ja rohtimilla ja risuilla.
Ja liekki nousi neljäkymmentä yhdeksän kyynärää ylös pätsistä.
Ja se levisi ja poltti ne kaldealaiset, jotka se tapasi pätsin ympäriltä.
Mutta Herran enkeli laskeutui samalla kuin Asarias ja hänen toverinsa alas pätsiin, ja hän hajotti tulen liekin pätsistä
ja teki, että pätsin sisus oli, niinkuin kostea tuuli olisi puhaltanut. Ja tuli ei heihin ensinkään koskenut, ei vaivannut eikä rasittanut.
Silloin ne kolme niinkuin yhdestä suusta veisasivat ja kunnioittivat ja kiittivät Jumalaa pätsissä sanoen:
Ole kiitetty, Herra, meidän isiemme Jumala, ja ylistetty ja korotettu iankaikkisesti. Ja kiitetty olkoon sinun kunniasi pyhä nimi, sille veisattakoon ja sitä korotettakoon iankaikkisesti.
Ole kiitetty pyhän kunniasi temppelissä, veisuulla ylistetty ja korkeasti kunnioitettu iankaikkisesti.
Ole kiitetty, sinä, jonka valtaistuinta kerubit kannattavat ja joka katsot alas hamaan syvyyksiin, ole ylistetty ja korotettu iankaikkisesti.
Ole kiitetty kuninkuutesi valtaistuimella ja veisuulla ylistetty ja korotettu iankaikkisesti.
Ole kiitetty taivaan vahvuudessa ja veisuulla ylistetty ja kunnioitettu iankaikkisesti.
Kiittäkää, kaikki Herran työt, Herraa, veisatkaa ja korottakaa häntä iankaikkisesti.
Kiittäkää, taivaat, Herraa, veisuulla ylistäkää ja korottakaa häntä iankaikkisesti.
Kiittäkää, Herran enkelit, Herraa, veisuulla ylistäkää ja korottakaa häntä iankaikkisesti.
Kiittäkää, kaikki vedet taivaan päällä, Herraa, veisuulla ylistäkää ja korottakaa häntä iankaikkisesti.
Kiitäköön kaikki, mikä voimallista on, Herraa, veisuulla ylistäkää ja korottakaa häntä iankaikkisesti.
Kiittäkää, aurinko ja kuu, Herraa, veisuulla ylistäkää ja korottakaa häntä iankaikkisesti.
Kiittäkää, taivaan tähdet, Herraa, veisuulla ylistäkää ja korottakaa häntä iankaikkisesti.
Kiittäköön kaikki sade ja kaste Herraa, veisuulla ylistäkää ja korottakaa häntä iankaikkisesti.
Kiittäkää, kaikki tuulet, Herraa, veisuulla ylistäkää ja korottakaa häntä iankaikkisesti.
Kiittäkää, tuli ja helle, Herraa, veisuulla ylistäkää ja korottakaa häntä iankaikkisesti.
Kiittäkää, jää ja pakkanen, Herraa, veisuulla ylistäkää ja korottakaa häntä iankaikkisesti.
Kiittäkää, härmä ja lumi, Herraa, veisuulla ylistäkää ja korottakaa häntä iankaikkisesti.
Kiittäkää, yöt ja päivät, Herraa, veisuulla ylistäkää ja korottakaa häntä iankaikkisesti.
Kiittäkää, valo ja pimeys, Herraa, veisuulla ylistäkää ja korottakaa häntä iankaikkisesti.
Kiittäkää, Salamat ja pilvet, Herraa, veisuulla ylistäkää ja korottakaa häntä iankaikkisesti.
Kiittäköön maa Herraa, veisuulla ylistäköön ja korottakoon häntä iankaikkisesti.
Kiittäkää, vuoret ja kukkulat, Herraa veisuulla ylistäkää ja korottakaa häntä iankaikkisesti.
Kiittäkää, kaikki maan kasvit, Herraa, veisuulla ylistäkää ja korottakaa häntä iankaikkisesti,
Kiittäkää, lähteet, Herraa, veisuulla ylistäkää ja korottakaa häntä iankaikkisesti.
Kiittäkää, meret ja virrat, Herraa, veisuulla ylistäkää ja korottakaa häntä iankaikkisesti.
Kiittäkää, meripedot ja kaikki vedessä liikkuvaiset, Herraa, veisuulla ylistäkää ja korottakaa häntä iankaikkisesti.
Kiittäkää, kaikki taivaan linnut, Herraa, veisuulla ylistäkää ja korottakaa häntä iankaikkisesti,
Kiittäkää, kaikki petoeläimet ja karja, Herraa, veisuulla ylistäkää ja korottakaa häntä iankaikkisesti.
Kiittäkää, ihmislapset, Herraa, veisuulla ylistäkää ja korottakaa häntä iankaikkisesti.
Kiittäkää, te, Israel, Herraa, veisuulla ylistäkää ja korottakaa häntä iankaikkisesti.
Kiittäkää, Herran papit, Herraa, veisuulla ylistäkää ja korottakaa häntä iankaikkisesti.
Kiittäkää, Herran palvelijat, Herraa, veisuulla ylistäkää ja korottakaa häntä iankaikkisesti.
Kiittäkää, vanhurskasten henget ja sielut, Herraa, veisuulla ylistäkää ja korottakaa häntä iankaikkisesti.
Kiittäkää, pyhät ja sydämestä nöyrät, Herraa, veisuulla ylistäkää ja korottakaa häntä iankaikkisesti.
Kiittäkää, Ananias, Asarias ja Miisael, Herraa, veisuulla ylistäkää ja korottakaa häntä iankaikkisesti. Sillä hän on temmannut meidät ulos tuonelasta, on kuoleman kädestä meidät pelastanut, päästänyt meidät palavasta pätsistä ja päästänyt meidät tulen keskeltä.
Kiittäkää Herraa, sillä hän on hyvä, sillä hänen armonsa pysyy iankaikkisesti.
Kiittäkää jumalien Jumalaa, kaikki, jotka Herraa palvelette, veisuulla ylistäkää ja kiittäkää, sillä hänen armon pysyy iankaikkisesti.


