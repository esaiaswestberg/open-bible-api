Sitten suuhilainen Bildad lausui ja sanoi:
"Valta ja peljättävyys on hänen, joka luo rauhaa korkeuksissaan.
Onko määrää hänen joukoillansa, ja kenelle ei hänen valonsa koita?
Kuinka siis ihminen olisi vanhurskas Jumalan edessä, ja kuinka vaimosta syntynyt olisi puhdas?
Katso, eipä kuukaan ole kirkas, eivät tähdetkään ole puhtaat hänen silmissänsä;
saati sitten ihminen, tuo mato, ja ihmislapsi, tuo toukka!"