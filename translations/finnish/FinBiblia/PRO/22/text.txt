Hyvä sanoma on kalliimpi kuin suuri rikkaus, ja suosio on parempi kuin hopia ja kulta.
Rikas ja köyhä tulevat toinen toistansa vastaan: ja Herra on ne kaikki tehnyt.
Viisas näkee pahan, ja karttaa; taitamattomat juoksevat lävitse, ja saavat vahingon.
Nöyryyden ja Herran pelvon palkka on rikkaus, kunnia ja elämä.
Orjantappurat ja paulat ovat väärän tiellä; vaan joka siitä taamma vetäytyy, hän varjelee henkensä.
Niinkuin sinä lapsen totutat nuoruudessa, niin ei hän siitä luovu, kuin hän vanhenee.
Rikas vallitsee köyhiä, ja joka lainaksi ottaa, hän on lainaajan orja.
Joka vääryyttä kylvää, se niittäää vaivan, ja hänen pahuutensa hukkuu vitsalla.
Laupiaat silmät siunataan, sillä hän antaa leivästä köyhälle.
Aja pilkkaaja pois,niin riita asettuu, ja tora ja häväistys lakkaa.
Joka sydämen puhtautta rakastaa, sen huulet ovat otolliset, ja kuningas on hänen ystävänsä.
Herran silmät varjelevat hyvän neuvon, ja kukistavat ylönkatsojan sanat.
Laiska sanoo: jalopeura on ulkona, ja minä tapetaan kadulla.
Porttoin suu on syvä kuoppa: joka ei Herran suosiossa ole, hän lankee siihen.
Hulluus riippuu nuorukaisen sydämessä, vaan kurituksen vitsa ajaa sen kauvas hänestä.
Joka köyhälle tekee vääryyttä enentääksensä tavaraansa, hänen pitää itse rikkaalle antaman, ja tosin köyhäksi tuleman.
Kallista korvas ja kuule viisasten sanat, ja pane minun oppini sydämees.
Sillä se on sinulle suloinen, jos sinä pidät sen mielessäs, ja ne sovitetaan yhteen sinun huulilles.
Että sinun toivos olis Herrassa, olen minä sinua tänäpänä neuvonut; niin ota myös sinä näistä vaari.
Enkö minä ole suurista asioista kirjoittanut sinun etees, neuvoin ja opettain?
Osoittaakseni sinulle vahvan totuuden perustuksen, vastatakses niitä oikein, jotka sinun lähettävät.
Älä ryöstä köyhää, vaikka hän köyhä on, ja älä solvaise vaivaista portissa.
Sillä Herra ajaa heidän asiansa, ja sortaa heidän soortajansa.
Älä antaudu vihaisen miehen seuraan, ja älä ole julman tykönä,
Ettes oppisi hänen teitänsä, ja saisi sielulles paulaa.
Älä ole niiden tykönä, jotka kättä lyövät ja velkaa takaavat;
Sillä jos sinulla ei ole varaa maksaa, niin vuotees otetaan altas pois.
Älä siirrä takaperin entisiä rajoja, jotka esi-isäs tehneet ovat.
Jos sinä näet nopsan miehen asiassansa, sen pitää seisoman kuninkaan edessä: ei hänen pidä seisoman halpain edessä.