Ihminen aikoo sydämessänsä; vaan Herralta tulee kielen vastaus.
Jokaisen mielestä on hänen tiensä puhdas; mutta Herra tutkistelee sydämet.
Anna Herran haltuun sinun työs, niin sinun aivoitukses menestyy.
Herra tekee kaikki itse tähtensä, niin myös jumalattoman pahaksi päiväksi.
Jokainen ylpiä on Herralle kauhistus, ja ei pääse rankaisematta, ehkä he kaikki yhtä pitäisivät.
Laupiuden ja totuuden kautta pahateko sovitetaan, ja Herran pelvolla paha vältetään.
Jos jonkun tiet ovat Herralle kelvolliset, niin hän myös kääntää hänen vihamiehensä rauhaan.
Parempi on vähä vanhurskaudessa, kuin suuri saalis vääryydessä.
Ihmisen sydän aikoo tiensä; vaan Herra johdattaa hänen käymisensä.
Ennustus on kuninkaan huulissa: ei hänen suunsa puhu tuomiossa väärin.
Oikia puntari ja vaaka on Herralta, ja kaikki painokivet kukkarossa ovat hänen tekoansa.
Kuninkaan edessä on kauhistus väärin tehdä; sillä vanhurskaudella istuin vahvistetaan.
Oikia neuvo on kuninkaalle otollinen; ja joka oikein puhuu, häntä rakastetaan.
Kuninkaan viha on kuoleman sanansaattaja; ja viisas mies lepyttää hänen.
Kuin kuninkaan kasvo on leppyinen, siinä on elämä, ja hänen armonsa on niinkuin hiljainen sade.
Ota viisautta tykös, sillä se on parempi kultaa: ja saada ymmärrystä on kalliimpi hopiaa.
Siviän tiet välttävät pahaa, ja joka sielunsa varjelee, se tiestänsä ottaa vaarin.
Joka alennetaan, se ensisti tulee ylpiäksi; ja ylpeys on aina lankeemuksen edellä.
Parempi on nöyränä olla siveiden kanssa, kuin jakaa suurta saalista ylpeiden kanssa.
Joka jonkun asian viisaasti alkaa, hän löytää onnen; ja se on autuas, joka luottaa Herraan.
Toimellinen mies ylistetään viisautensa tähden; ja suloinen puhe lisää oppia.
Viisaus on elämän lähde hänelle, joka sen saanut on, vaan tyhmäin oppi on hulluus.
Viisas sydän puhuu toimellisesti, ja hänen huulensa opettavat hyvin.
Suloiset sanat ovat mesileipää; ne lohduttavat sielua, ja virvoittavat luut.
Monella on tie mielestänsä oikia, vaan se johdattaa viimein kuolemaan.
Moni tulee suureen vahinkoon oman suunsa kautta.
Jumalatoin ihminen kaivaa onnettomuutta, ja hänen suussansa palaa niinkuin tuli.
Väärä ihminen saattaa riidan, ja panettelia tekee ruhtinaat eripuraisiksi.
Viekas ihminen houkuttelee lähimmäistänsä, ja johdattaa hänen pahalle tielle.
Joka silmää iskee, ei se hyvää ajattele, ja joka huuliansa pureskelee, se pahaa matkaan saattaa.
Harmaat hiukset ovat kunnian kruunu, joka löydetään vanhurskauden tiellä.
Kärsivällinen on parempi kuin väkevä; ja joka hillitsee mielensä, on parempi, kuin se joka kaupungin voittaa.
Arpa heitetään syliin, vaan Herralta tulee kaikki sen meno.