Rakkaat lapset, kuulkaat minua, teidän isäänne,
Ja tehkäät niin, että teille hyvin kävisi
Sillä Herra tahtoo, että lapset isäänsä kunnioittavat, ja mitä äiti käskee lapsille, sitä hän tahtoo pidettää.
Joka isäänsä kunnioittaa, hänen syntiänsä ei Jumala rankaise,
Ja joka äitiänsä kunnioittaa, se kokoo itsellensä hyvän tavaran.
Joka isäänsä kunnioittaa, se saa ilon lapsistansa; ja kuin hän rukoilee, niin hän tulee kuulluksi.
Joka isäänsä kunnioittaa, se saa kauvan elää, ja joka Herran tähden on kuuliainen, se lohduttaa äitinsä.
Joka Herraa pelkää, se kunnioittaa myös isäänsä ja palvelee vanhempiansa, ja pitää heitä herranansa.
Kunnioita isääs ja äitiäs työllä, puheella ja kärsivällisyydellä,
Että heidän siunauksensa tulis sinun päälles.
Sillä isän siunaus rakentaa lapsille huoneet, mutta äidin kirous ne maahan kukistaa.
älä naura isäs ylönkatsetta, sillä ei sinun ole siitä kunniaa.
Kunnioittaa isääs on sinun oma kunnias, ja katsoa ylön äitiäs on sinun oma häpiäs.
Rakas lapsi! korjaa isääs hänen vanhalla ijällänsä, ja älä saata häntä murheelliseksi niinkauvan kuin hän elää.
Kärsi häntä, jos hän tulee lapselliseksi, ja älä katso häntä ylön, vaikka, sinä olet jalompi.
Sillä mitä hyvää vanhemmille tehdään, sitä ei ikänä unohdeta; ja vaikkas olet syntinen, niin sinulle kuitenkin hyvin tapahtuu.
Sinun pitää tuskassa muistettaman, ja sinun syntis pitää hukkuman, niinkuin jää auringonpaisteessa.
Joka isänsä hylkää, pitää häväistämän, ja joka äitinsä murheelliseksi saattaa, se on kirottu Herralta.
Rakas lapsi! pysy mielelläs alammaisessa säädyssä, se on parempi kuin kaikki, jota maailma pyytää.
Jota sinä olet korkiampi, sitä enempi nöyryytä sinuas, niin on Herra sinulle armias.
Sillä Herra on kaikkein korkein, joka tekee suuria töitä nöyräin kautta.
Älä pyydä korkeampaa virkaa ja älä ajattele ylitse sinun voimas.
Mutta mitä Jumala on sinun käskenyt, ota siitä vaari.
Sillä ei se hyödytä sinua, jos sinä sitä pyydät, jota ei sinulle ole käsketty.
Joka sinun virkaas ei sovi, älä siitä tottele; sillä sinulle on enempi käsketty, kuin sinä taidat toimittaa.
Senkaltainen mieli on monta pettänyt, ja heidän ylpeytensä on heitä kukistanut.
Sillä joka mielellänsä an taa itseänsä vaaraan, se hukkuu siinä,
Ja ylönannetun ihmisen käy lopulla pahoin.
Ylpiä ihminen tekee itsellensä paljon pahaa, ja syntinen tekee syntiä synnin päälle.
Sillä ylpiä sydän ei tee mitään hyvää, ja ei matkaan saata muuta kuin pahaa.
Toimellinen ihminen oppii mielellänsä Jumalan sanaa; ja joka viisautta rakastaa, se kuultelee mielellänsä. Niinkuin vesi tulen sammuttaa, niin myös anto pyyhkii synnit: Ylimmäinen kostaja on sen muistava, ja varjelee hänen vahingosta.