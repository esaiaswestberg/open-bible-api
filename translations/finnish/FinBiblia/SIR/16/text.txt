Älä iloitse, että sinulla on monta hillimätöintä lasta, ja älä luota itsiäs siihen, että sinulla on monta lasta, jos ei he pelkää Jumalaa.
Älä luota heihin, älä myös uskalla heidän varaansa.
Sillä parempi on yksi hyvä lapsi, kuin tuhannen jumalatointa.
Ja parempi on kuolla lapsetoinna, kuin että olis jumalattomia lapsia.
Hyvänlainen mies taitaa kaupunkia auttaa; mutta vaikka monta olis jumalatointa, niin ne kuitenkin hänen hävittävät.
Siitä olen minä elinaikanani paljon nähnyt, ja vielä enemmän kuullut.
Tuli poltti kaiken jumalattoman joukon, ja viha sattui jumalattomiin.
Ei hän säästänyt vanhoja sankareita, jotka hukkuivat väkevyydessänsä.
Ei hän niitäkään säästänyt, joiden tykönä Lot muukalainen oli, mutta kadotti heitä heidän sydämensä koreuden tähden,
Ja hävitti kaiken sen maakunnan armottomasti, jonka he synneillänsä täyttäneet olivat.
Niin hän myös hukutti kuusisataa tuhatta, että he olivat kovakorvaiset; kuinka hän siis pitäis kovakorvaisen rankaisematta?
Hän on tosin laupias, mutta hän on myös vihainen. Hän leppyy kyllä, mutta hän rankaisee myös kauhiasti. Niin suuri kuin hänen laupiutensa on, niin suuri on myös hänen rangaistuksensa, ja hän tuomitsee jokaisen ansionsa jälkeen.
Jumalattoman ei pidä vääryytensä kanssa pääsemän rankaisematta, ja hyvän toivo ei pidä turha oleman.
Jokainen hyvä työ pitää siansa löytämän, ja kullekin pitää tapahtuman ansionsa jälkeen.
Älä sano: ei Herra katsele minua; kuka kysyy minua taivaassa?
Ei hän muista minua niin suuressa joukossa; mitä minä olen suuren maailman suhteen?
Sillä katso, taivas, meri ja maa vapisevat, vuoret ja ja laaksot värisevät, kuin hän niitä etsii:
Eikö siis hänen pitäis näkemän sinun sydäntäs?
Mutta mitä hän tehdä tahtoo, sitä ei yksikään näe, ja tuulta, joka on hänen kädessänsä, ei näe yksikään ihminen.
Hän taitaa paljon tehdä, jota ei kenkään näe.
Ja kuka taitaa puhua ja kärsiä, kuin hän tuomitsee? Mutta senkaltainen vaatimus on kaukana silmäin edestä.
Kuin tyhmä ihminen sen kuulee, niin hän kuitenkin pysyy hulluudessansa ja erehdyksessänsä.
Poikani, kuule minua, opi viisautta, ja tottele minun sanaani täydellä todella.
Minä tahdon antaa sinulle totisen opin, ja neuvon sinua selkiästi.
Jumala on alusta työnsä hyvin asettanut.
Ja antanut heille jokaiselle oman työnsä,
Ja pitää heitä ijäti senkaltaisessa järjestyksessä, että he aina virkansa toimittavat, ja ei yksi estä toista;
Mutta ovat aina hänen käskyllensä kuuliaiset.
Vielä sitte on hän myös katsonut maan päälle, ja on sen hyvyydellänsä täyttänyt,
Ja täytti maan eläimillä, jotka maaksi jälleen tulevat.