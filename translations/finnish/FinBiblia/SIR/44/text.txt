Kiittäkäämme kunniallisia miehiä ja meidän isiämme, yhtä toisensa jälkeen!
Monta kunniallista työtä on Herra tehnyt heidän kauttansa jo alusta suurella voimallansa.
He ovat valtakuntansa hyvin hallinneet ja jaloja töitä tehneet; he ovat viisaasti neuvoneet ja ennustaneet.
He ovat maakuntia ja kansoja hallinneet neuvolla ja Raamatun ymmärryksellä.
He ovat lauluja opettaneet ja hengellisiä veisuja ajatelleet.
He ovat olleet rikkaat, ja heillä on ollut paljo tavaraa, ja ovat rauhassa hallinneet niinkauvan kuin he täällä olivat.
Näin ovat he kaikki aikanansa olleet kiitettävät, ja niinkauvan kuin he elivät, suuressa kunniassa pidetyt,
Ja jättäneet jälkeensä kunniallisen nimen.
Mutta muilla ei ole yhtään kiitosta, jotka ovat hukkuneet, niinkuin ei he ensinkään olisi eläneet, ja ovat syntyneet, niinkuin ei he olisikaan olleet, niin myös heidän lapsensa heidän jälkeensä.
Mutta pyhille ihmisille, joiden vanhurskaus ei unohdeta, on hyvä perintö jäänyt, niin myös heidän lapsillensa.
Heidän jälkeentulevaisensa pysyivät liitossa, ja heidän tähtensä pysyivät heidän lastensa lapset ijankaikkisesti,
Ja heidän kiitoksensa ei pidä hukkuman.
He ovat rauhassa haudatut, mutta heidän nimensä elää ijankaikkisesti.
Kansa puhuu heidän viisaudestansa,
Ja seurakunta ilmoittaa heidän kiitoksensa.
Enok kelpasi Herralle, ja otettiin pois, että hän olis maailmalle neuvo katumukseen.
Noa löydettiin nuhteettomaksi, ja vihan aikana löysi hän armon.
Ja tallella pidettiin maan päällä, kuin vedenpaisumus tuli.
Hän sai liiton maailman : puolesta, ettei yksikään liha pidä silleen vedenpaisumisella hukkuman.
Abraham, korkiasti kunnioitettu monen kansan isä, jolla ei ole vertaa kunniassa, hän piti Korkeimman lain, ja Jumala teki hänen kanssansa liiton.
Hänen lihaansa asetti hän sen liiton; ja hän löydettiin silloin uskolliseksi kuin hän kiusattiin.
Sentähden Jumala valalla lupasi hänelle, että hänen siemenensä kautta piti kaikki pakanat siunattaman, ja hän niinkuin maan tomu enennettämän,
Ja hänen siemenensä korotettaman niinkuin tähdet, ja oleman perilliset yhdestä merestä niin toiseen ja virrasta hamaan maailman ääreen asti. Niin hän myös vahvisti liiton Isaakin kanssa, hänen isänsä Abrahamin tähden, Ja antoi hänelle kaikkein ihmisten siunauksen ja liiton, ja vahvisti sen Jakobin pään päälle. Hänen siunasi hän armollisesti, antoi hänelle perinnön, eroitti hänen osansa ja jakoi hänen kahteentoistakymmeneen sukukuntaan.