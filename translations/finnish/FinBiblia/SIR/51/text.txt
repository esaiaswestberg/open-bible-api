Minä kiitän sinua, Herra Kuningas, ja ylistän sinua, Jumala, minun vapahtajani.
Minä kiitän sinun nimeäs, ettäs minun varjelukseni ja apuni olet, ja olet lunastanut minun ruumiini kadotuksesta,
Viekkaan kielen paulasta ja niistä, jotka valheella liikkuvat.
Ja olet auttanut minua vihollisia vastaan, ja vapahtanut minua sinun suuren ja korkiasti ylistettävän laupiutes jälkeen niiden kiljunnasta, jotka minun niellä tahtoivat;
Niiden kädestä, jotka minun henkeni perään seisoivat, ja suuresta murheesta, jossa minä makasin;
Tulisista kekäleistä, jotka minun olivat piirittäneet, keskeltä tulta, etten minä siinä palanut;
Syvästä helvetin juovasta, petollisista panettelioista, valhettelioista kuninkaan edessä ja väärästä tuomiosta.
Minä olin sangen läsnä kuolemaa, ja minun elämäni tahtoi vajota helvettiin,
Minä olin piiritetty, ja ei kenkään auttanut minua,
Minä etsin ihmisiltä apua, ja en löytänyt;
Silloin minä ajattelin sinun laupiuttas, Herra ja kuinka sinä aina auttanut olet;
Sillä sinä autat kaikkia niitä, jotka sinua odottavat, ja pelastat heitä pakanain käsistä.
Minä rukoilin Jumalaa heidän julmuuttansa vastaan, ja rukoilin lunastusta kuolemasta,
Ja avuksi huusin Herraa, minun Isääni ja hallitsiaani, ettei hän hylkäisi minua tuskassa, kuin ne kovat sydämestä pukkailivat, ja ei minulla yhtään apua ollut.
Minä kiitän sinun nimeäs lakkaamatta, ja ylistän ja kiitän sinua;
Sillä minun rukoukseni tuli kuulluksi, ja sinä olet auttanut minua kadotuksesta ja kaikesta pahasta.
Sentähden tahdon minä kiittää ja ylistää sinua, Herra, ja kunnioittaa sinun nimeäs.
Kuin minä vielä nuori olin ennenkuin minä tulin vietellyksi etsin minä viisautta julkisesti minun rukouksellani.
Templissä rukoilin minä sitä, ja tahdon etsiä hamaan loppuuni asti.
Minun sydämeni iloitsi siitä, niinkuin silloin kuin viinamarjat kypsyvät. Minä kävin oikiaa tietä hänen tykönsä, ja etsin häntä nuoruudesta.
Minä etsin häntä, ja otin hänen vastaan.
Silloin opin minä hyvin ja enensin minuani vahvasti hänen kauttansa.
Sentähden minä kiitän häntä, joka minulle antoi viisauden.
Minä aioin tehdä sen jälkeen, ja ahkeroida hyvää, ja en tullut siitä häpiään.
Minä pyysin sitä sydämestäni, ja ahkeroitsin tehdä sen jälkeen.
Minä nostin käteni taivaasen päin; silloin valaistiin minun sieluni viisaudesta, että minä tunsin hulluuteni.
Minä pyysin häntä vakuudella; hän ja minä olimme yksi sydän alusta, ja minä löysin hänen puhtaana.
Sentähden en minä tule hyljätyksi.
Minun sydämeni ikävöitsi häntä, ja minä sain hyvän tavaran.
Herra on antanut minulle hänen kauttansa uuden kielen, sillä tahdon minä häntä kiittää. Lähestykäät tänne minun tyköni, te jotka ette mitään koetelleet ole, Ja tulkaat minun kouluuni, jos teiltä jotain puuttuu, niin te taidatte täällä oppia; sillä te olet te tosin suuresti janoovaiset. Minä olen avannut suuni ja olen opettanut: ajatelkaat nyt ja ostakaat viisautta, koska te sen ilman rahaa saada taidatte, Ja antakaat teidän niskanne hänen ikeensä alle, ja antakaat opettaa teitänne: nyt löytään hän sangen läsnä. Katsokaat minua: minulla on vähä aika ollut vaivaa ja työtä, ja olen löytänyt kuitenkin suuren lohdutuksen. Ottakaat oppi, niinkuin suuri hopiatavara, ja kätkekäät sitä niinkuin suurta kultaläjää. Iloitkaat Jumalan laupiudesta, ja älkäät hävetkö hänen kiitostansa. Tehkäät mitä teille on käsketty, niinkauvan kuin teillä aikaa on, niin hän teille ajallansa hyvin maksaa. Jesus Sirakin pojan kirjan loppu.