Davidin Psalmi. Sinun tykös, Herra, ylennän minä sieluni.
Minun Jumalani! sinuun minä turvaan, älä salli minua häväistä, ettei minun viholliseni iloitsisi minusta.
Sillä ei yksikään tule häpiään, joka sinua odottaa; mutta irralliset pilkkaajat saavat häpiän.
Herra, osoita minulle sinun ties, ja opeta minulle sinun polkus.
Johdata minua totuudessas, ja opeta minua; sillä sinä olet Jumala, joka minua autat, yli päivää minä odotan sinua.
Muista, Herra, laupiuttas ja hyvyyttäs, joka maailman alusta on ollut.
Älä muista nuoruuteni syntejä ja ylitsekäymistäni; mutta muista minua sinun laupiutes jälkeen, sinun hyvyytes tähden, Herra!
Herra on hyvä ja vakaa, sentähden saattaa hän syntiset tielle.
Hän johdattaa oikeudella raadollisen, ja opettaa siveille hänen tiensä.
Kaikki Herran tiet ovat hyvyys ja totuus niille, jotka hänen liittonsa ja todistuksensa pitävät.
Sinun nimes tähden, Herra, ole armollinen minun pahalle teolleni, joka suuri on.
Kuka on se mies, joka Herraa pelkää? sillä hän opettaa parhaan tien.
Hänen sielunsa asuu hyvyydessä, ja hänen sikiänsä omistaa maan.
Herran salaisuus on niillä, jotka häntä pelkäävät, ja liittonsa ilmoittaa hän heille.
Minun silmäni katsovat alati Herraa, sillä hän kirvoittaa minun jalkani verkosta.
Käännä sinuas minun puoleeni, ja ole minulle armollinen; sillä minä olen yksinäinen ja raadollinen.
Minun sydämeni murheet ovat moninaiset: vie siis minua ulos tuskistani.
Katsos minun vaivaisuuteni ja raadollisuuteni puoleen, ja anna kaikki minun syntini anteeksi.
Katsos, kuinka monta vihollista minulla on? ja sulasta kateudesta he minua vihaavat.
Varjele minun sieluni ja vapahda minua, älä laske minua häpiään; sillä sinuun minä turvaan.
Vakuus ja oikeus varjelkoon minua; sillä minä odotan sinua.
Jumala, vapahda Israel kaikista tuskistansa.