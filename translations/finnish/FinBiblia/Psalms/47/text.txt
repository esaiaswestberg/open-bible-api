Koran lasten Psalmi, edelläveisaajalle. (H47:2) Kaikki kansat, paukuttakaat käsiänne, ja ihastukaat Jumalalle iloisella äänellä.
Sillä Herra kaikkein korkein on hirmuinen, suuri kuningas koko maan päällä.
Hän vaatii kansat allemme, ja pakanat meidän jalkaimme alle.
Hän valitsee meille perimisemme, Jakobin kunnian, jota hän rakastaa, Sela!
Jumala astui ylös riemulla, ja Herra helisevällä basunalla.
Veisatkaat, veisatkaat Jumalalle: veisatkaat, veisatkaat kuninkaallemme.
Sillä Jumala on koko maan kuningas: veisatkaat hänelle taitavasti.
Jumala on pakanain kuningas: Jumala istuu pyhällä istuimellansa.
Kansain päämiehet ovat kokoontuneet Abrahamin Jumalan kansan tykö; sillä maan edesvastaajat ovat Jumalan: hän on sangen suuresti ylennetty.