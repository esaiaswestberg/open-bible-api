Asaphin Psalmi. Herra, väkevä Jumala, puhuu, ja kutsuu maailman hamasta auringon koitosta niin laskemiseen asti.
Zionista antaa Jumala täydellisen kirkkauden paistaa.
Meidän Jumalamme tulee, ja ei vaikene: kuluttavainen tuli käy hänen edellänsä, ja hänen ympärillänsä väkevä ilma.
Hän kutsuu taivaat ylhäältä ja maan, tuomitaksensa kansaansa.
Kootkaat minulle minun pyhäni, jotka liitostani enemmän pitävät kuin uhrista.
Ja taivaat pitää hänen vanhurskauttansa ilmoittaman; sillä Jumala on tuomari, Sela!
Kuule, kansani! minä tahdon puhua, ja sinun seassas, Israel, todistaa: minä Jumala olen sinun Jumalas,
Uhreistas en minä sinua nuhtele; sillä sinun polttouhris ovat alati minun edessäni.
En minä ota härkiä sinun huoneestas, enkä kauriita navetastas;
Sillä kaikki metsän eläimet ovat minun, ja eläimet vuorilla tuhansin.
Minä tunnen kaikki linnut vuorten päällä, ja metsän pedot ovat minun edessäni.
Jos minä isoon, en minä sitä sano sinulle; sillä maan piiri on minun, ja kaikki mitä siinä on.
Luuletkos minun syövän härjän lihaa? ja kauristen verta juovan?
Uhraa Jumalalle kiitosuhri, ja maksa Ylimmäiselle lupaukses;
Ja avukses huuda minua hädässäs, niin minä tahdon auttaa sinua, ja sinun pitää kunnioittaman minua.
Mutta jumalattomalle sanoo Jumala: miksi sinä ilmoitat minun säätyjäni? ja otat minun liittoni suulles?
Ettäs kuritusta vihaat, ja heität minun sanani taakses.
Koskas varkaan näet, niin sinä juokset hänen kanssansa, ja pidät yhtä huorintekiäin kanssa.
Sinun suus sallit sinä pahaa puhua, ja kieles saattaa petosta matkaan.
Sinä istut ja puhut veljeäs vastaan, äitis poikaa sinä pilkkaat.
Näitä teet, ja minä olen vaiti; niin sinä luulet, että minä olen sinun kaltaises; mutta minä nuhtelen sinua ja asetan näitä silmäis eteen.
Ymmärtäkäät siis näitä te, jotka Jumalan unhotatte; etten minä tempaisi joskus pois, ja ei olisi vapahtajaa.
Joka kiitosta uhraa, se ylistää minua, ja siinä on se tie, että minä osoitan hänelle Jumalan autuuden.