Jos he ovat, sinun asettaneet johdattajaksensa, niin älä siitä ylpeile, vaan pidä itses heidän kaltaisenansa, ja aseta itses niinkuin hekin, niin sinä istut oikein;
Ja anna siihen, mitä sinun tulee, jos sinä tahdot siinä kanssa istua,
Että he olisivat iloiset sinun kanssas, niin sinä saat kunnian, ja kutsutaan taitavaksi ja hyvin eläneeksi mieheksi.
Vanhimman pitää puhuman; sillä se tulee hänen tehdä, niinkuin sen, joka koetellut on.
Älä estä soittajoita.
Jos myös virsiä veisataan, niin älä sekoita itsiäs niiden sekaan, mutta säästä viisautes toiseksi ajaksi.
Niinkuin rubiini valistaa kauniissa kullassa, niin myös veisu kaunistaa pidon.
Niinkuin smaragdi on kauniissa kullassa ihana,
Niin myös virret ovat hyvän viinan tykönä.
Puhukaan nuorukainen kerran eli kaksi, kuin niin tarvitaan.
Ja kuin häneltä kysytään, niin hänen pitää vastaaman lyhykäisesti,
Ja pitämän itsensä niinkuin se, joka ei paljon tietäisi, ja paremmin vaiti oleman.
Ei hänen pidä itsiänsä herrain vertaisena pitämän, ja kuin vanha puhuu, ei itsiänsä sekoittaman hänen puheesensa.
Ukkosella on suuri tulen leimaus myötä; häveliäisyys tekee suuren mielisuosion.
Nouse pöydän tyköä aikanansa, ja älä ole viimeinen;
Mutta mene nopiasti kotias, iloitse siellä ja tee, mitäs tahdot: kuitenkin, ettet mitään pahaa tee, eli ylpiästi puhu.
Mutta kiitä häntä kaikkein niiden edestä, joka sinun luonut ja hyvyydellänsä ravinnut on.
Joka Herraa pelkää, se antaa itsensä mielellänsä opettaa, ja joka aikanansa itsensä siihen sovittaa, se löytää armon.
Joka kysyy Jumalan sanaa, hän on sen runsaasti saava; mutta joka ei sitä täydestä todesta ajattele, hän pahenee siitä.
Joka Herraa pelkää, se saa oikian opin, ja saattaa vanhurskauden valistamaan niinkuin valkeuden.
Ei jumalatoin anna itsiänsä kurittaa, ja tietää kuitenkin aivoituksessansa auttaa itsiänsä toisen elämällä.
Ei toimellinen mies katso ylön hyvää neuvoa;
Mutta ylönannettu ja ylpiä ei pelkää, vaikka hän on tehnyt, mitä hän on tahtonut.
Älä tee mitään ilman neuvoa, niin et sinä kadu sitä sitte kuin se tehty on. Älä käy sitä tietä, jolla lankeat, taikka niissä, joissa itses kiviin loukkaat. Älä siihen luota, että tie on tasainen, ja kavahda myös omia lapsias. Ehkä mitä sinä teet, niin turvaa Jumalaan. kaikesta sydämestäs; sillä se on pitää Jumalan käskyjä. Joka uskoo Jumalan sanan, se pitää käskysanat; ja joka Herraan luottaa, ei häneltä pidä mitään puuttuman.