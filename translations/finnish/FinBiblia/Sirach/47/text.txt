Davidista, Salomonista, Rehabeamista ja Jerobeamista.   Sitte ennusti Davidin aikana Natan.
Ja David oli Israelin lapsista valittu, ja niinkuin lihava uhri Jumalalle omistettu.
Hän oli jalopeurain kanssa niinkuin vohlan, ja karhuin kanssa niinkuin karitsain.
Nuorella ijällänsä tappoi hän sankarin, ja otti pois häpiän kansasta.
Hän nosti kätensä ja paiskasi lingolla ja löi maahan ylpiän goljatin.
Sillä hän rukoili Herraa, Korkeinta, joka vahvisti hänen kätensä lyömään väkevää sotamiestä, ja korotti niin kansansa sarven.
Hän antoi häntä ylistää kymmenentuhannen edestä, ja kunnioitti häntä Jumalan siunauksella, että hän sai kuninkaan kruunun.
Hän löi viholliset joka paikassa, ja löi maahan vastaanseisoviansa Philistealaiset, ja musersi rikki heidän sarvensa niinkuin se vielä tänäpänä rikki muserrettu on.
Jokaisesta työstä kiitti hän Pyhää, Korkeinta, kauniilla veisulla.
Hän veisasi kaikesta sydämestä, ja rakasti sitä, joka hänen tehnyt oli,
Hän asetti laulajat alttarin tykö, ja antoi heidän veisata hänen suloisia veisujansa.
Hän asetti kunniallisesti pidettää pyhäpäivät, että koko ajastajassa pitäis kauniisti vuodenajat muistettaman Herran nimen kiitoksella, veisaten aamulla pyhässä.
Herra antoi hänen syntinsä anteeksi ja korotti hänen sarven ijankaikkisesti, ja teki liiton hänen kanssansa, että valtakunta ja kuninkaallinen istuin Israelissa piti hänellä pysymän.
Hänen jälkeensä tuli hänen viisas poikansa Salomo kuninkaaksi, jolle isä oli saattanut levon, hallitsemaan rauhassa.
Sillä Jumala oli kaikki sodat asettanut ympäristöllä, että hän olis rakentanut hänen nimellensä huoneen, Ja pannut ylös pyhän, pysymään ijankaikkisesti.
Oi kuinka hyvin sinä olet oppinut nuorella ijälläs, ja sinä olit täynnä ymmärrystä, niinkuin vesi, joka maan peittää.
Ja sinä olet kaikki täyttänyt sananlaskuilla ja opetuksilla.
Ja sinun nimes kuullun kaukana luodoissa ja sinun rauhas tähden rakastettiin sinua, ja paljon sinusta pidettiin.
Kaikki maakunnat ihmettelivät sinun veisujas, sananlaskujas, vertauksias ja selityksiäs,
Ja kiittivät Herraa, joka Israelin Jumalaksi kutsutaan.
Sinä saatit kultaa niin paljon kuin tinaa, ja hopiaa niin paljon kuin lyijyä.
Sinun sydämes suostui vaimoihin, ja sinä annoit eksyttää sinus, ja annoit virheen tulla kunniaas.
Sinä teit, että sinun lapses hyljättiin, ja viha sattui sinun jälkeentulevaisiis, sinun tyhmyytes rangaistukseksi, kuin valtakunta hajoitettiin ja Ephraimissa epäjumalinen valtakunta tuli.
Mutta ei Herra palannut laupiudestansa, eikä muuttanut luvattua työtänsä;
Ei myös peräti kadottanut valittunsa jälkeentulevia eikä hyljännyt rakastajansa siementä; Mutta tallella piti jotakin Jakobin kansasta ja juuren Davidista. Ja Salomo nukkui isänsä kanssa, Ja jätti siemenestänsä Rehabeamin, taitamattoman miehen, kansaa hallitsemaan, jolla ei ymmärrystä ollut, joka neuvollansa saatti kansan luopumaan; Ja Jerobeamin Nebatin pojan, joka Israelin vei epäjumalan palvelukseen, ja saatti Ephraimin syntiä tekemään, Joiden synnit olivat monet, että he viimein ajettiin pois maaltansa; Sillä he sääsivät kaikkinaiset epäjumalan palvelukset, siihenasti että kosto tuli heidän päällensä.