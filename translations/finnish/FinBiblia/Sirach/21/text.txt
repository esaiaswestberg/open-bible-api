Poikani, jos sinä olet syntiä tehnyt, niin lakkaa, ja rukoile, että ennen tehty sinulle annettaisiin anteeksi.
Pakene syntiä niinkuin kärmettä; sillä jos sinä tulet häntä lähes, niin hän puree sinua.
Hänen hampaansa ovat niinkuin jalopeuran hampaat ja tappavat ihmisen.
Jokainen synti on niinkuin kaksiteräinen miekka, ja tekee senkaltaisen haavan, jota ei kenkään parantaa taida.
Joka väkivaltaa ja vääryyttä tekee, se tulee viimein kerjääjäksi; ja se joka ylpiä on, se tulee viimeiseltä pois huoneestansa ja talostansa.
Sillä kuin raadollinen huutaa, niin Jumala kuulee, ja kosto tulee nopiasti.
Joka ei salli neuvoa itsiänsä, hän on jo parhaallansa jumalattoman tiellä.
Joka Jumalaa pelkää, se taittaa itsensä, mutta joka niskuri on, sen Jumala taampaa näkee, ja taitava havaitsee hänen hukkuvan.
Joka huoneensa rakentaa toisen miehen rahalla, se kokoo kiviä haudaksensa.
Jumalattomain joukko on niinkuin rohtimet, jotka tulella pitää poltettaman.
Jumalattomat käyvät tosin tasaista tietä, jonka loppu on helvetin syvyys.
Joka Jumalan käskyt pitää, ei hän seuraa omaa päätänsä.
Peljätä yksitotisesti Jumalaa on viisaus.
Kussa ei järkeä ole, ei siellä oteta oppia vastaan.
Muutamat ovat kyllä toimelliset, mutta he matkaan saattavat sillä paljon pahaa.
Viisaan miehen oppi vuotaa niinkuin virta ja niinkuin elävä lähde.
Tyhmäin sydän on niinkuin vuotava astia, ja ei taida pitää oppia.
Kuin toimellinen kuulee hyvän opin, niin hän kiittää sitä. ja levittelee häntä; mutta jos tyhmä sen kuulee, niin ei se kelpaa hänelle, ja hän heittää sen selkänsä taa
Tyhmän puhe painaa niin kuin taakka tien päällä; mutta kuin viisas puhuu, se on suloinen kuulla.
Neuvon pitämisestä otetaan vaari viisaan puheesta, ja mitä hän neuvoo, se on seisovainen.
Tyhmän puhe on niinkuin kaatunut huone, ja taitamattoman neuvosta ei tiedä kenkään mitään,
Kuin joku tahtoo neuvoa tyhmää, niin hän asettaa itsensä niinkuin joku tahtois sitoa hänen kätensä ja jalkansa.
Mutta viisas lukee sen itsellensä kultaiseksi kaunistukseksi ja rannerenkaaksi oikiassa kädessänsä.
Tyhmä juoksee rohkiasti toisen huoneesen, mutta toimellinen pitää suuren eroituksen.
Tyhmä kurkistelee rohkiasti toisen akkunasta, mutta toimellinen seisoo ulkona.
Tyhmä kuultelee oven takana, mutta toimellinen pitää sen häpiänä.
Paljopuhuvaiset sanovat paljon sitä, mikä ei sovi asiaan; mutta viisaat punnitsevat sanansa kultavaa'alla.
Tyhmäin sydän on suussa, mutta viisasten suu on sydämessä. Tyhmä nauraa korkiasti, mutta viisas nauraa kohtuullisesti. Kuin jumalatoin kiroilee pahaa, silloin hän kiroilee itsiänsä. Korvankuiskuttelia vahingoitsee itsensä, ja ei kenkään pidä häntä mielellänsä tykönänsä.