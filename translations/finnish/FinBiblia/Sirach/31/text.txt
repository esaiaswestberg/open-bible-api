Valvoa rikkautta syö ruumiin ja siitä murehtia ei anna maata.
Kuin joku makaa ja murehtii, niin hän aina herää, niinkuin suuri sairauskin aina herättää.
se on rikas, joka aina työtä tekee ja rahaa kokoo, ja välistä lakkaa, ja nautitsee sitä.
Mutta se on köyhä, joka työtä tekee, ja ei mitään menesty, ja vaikka hän vielä lakkaa, niin on hän kuitenkin vaivainen.
Joka rahaa rakastaa, ei se ole synnitöin, ja joka katoovaista etsii, sen täytyy ynnä hukkua.
Moni rahan tähden tulee vahinkoon, ja sen kautta turmellaan omain silmäinsä nähden.
Jotka sille uhraavat, se kukistaa ne maahan, ja taitamattomat se ottaa kiinni.
Autuas on se rikas, joka nuhteettomaksi löydetään, ja ei etsi rahaa.
Kuka se on? ja me tahdomme kiittää häntä; sillä hän tekee väkeviä töitä kansansa seassa.
Joka tässä koetelluksi ja yksivakaiseksi löydetään, sitä syystä ylistetään.
Hän taisi kyllä pahaa tehdä, ja ei kuitenkaan tehnyt; hän taisi vahingoittaa, ja ei vahingoittanutkaan; sentähden pysyy hänen tavaransa, ja pyhät ylistävät hänen almuansa.
Kuin istut rikkaan pöydän tykönä, niin älä suutas ammottele.
Älä myös ajattele: kyllä tässä syömistä on;
Mutta muista paha silmä saidaksi.
Sillä mikä on tiiviimpi kuin senkaltainen silmä, joka itkee, kuin hän näkee jonkun ottavan.
Älä rupee kaikkiin, mitä siinä näet.
Älä myös siihen rupee, joka hänen edessänsä vadissa on.
Ajattele itselläs, mitä sinun lähimmäises mielellänsä eli ylönmielen hyvänä pitää, ja käytä itses toimellisesti kaikissa kappaleissa.
Syö niinkuin ihminen, mitä etees pantu on; älä myös ylen paljon syö, ettei ihmiset sinulle vihastuisi.
Lakkaa ensin kunnian tähden syömästä; älä myös ole tyytymätöin, ettet voittaisi vihaa.
Kuin istut monen keskellä, niin älä ensin ota.
Hyväntapainen ihminen tyytyy vähäänkin, sentähden ei hän tarvitse nikuttaa vuoteessansa.
Ja kuin vatsa kohtuullisesti ravitaan, silloin ihminen suloisesti lepää, ja taitaa varhain aamulla nousta ja olla iloinen.
Mutta tyytymätöin syömäri makaa levottomasti, ja hänellä on väänne ja vatsan tauti.
Jos sinä olet ylen paljon syönyt, niin nouse, ja mene ja pane levätä.
Poikani, kuule minua, ja älä katso minua ylön, ettei minun sanani viimein sinua kohtaisi.
Ota jotakin tehdäkses, niin ei tauti tule sinun päälles.
Antiasta miestä kiittävät ihmiset ja sanovat: hän on kunniallinen mies, ja senkaltainen puhe on hyvä kiitos.
Mutta tylystä ja nälkäisestä puhuu koko kaupunki pahoin, ja sen hän oikein sanoo.
Älä ole viinan juomari; sillä viina on monta turmellut.
Ahjo koettelee juotetun raudan, niin koettelee myös viina ylönannetut sydämet, kuin ne juovuksissa ovat. Viina pidentää ihmisen elämän, jos sitä kohtuullisesti juodaan. Ja mikä elämä se on, kussa ei viinaa ole? Viina on sitä varten luotu, että sen pitää ihmistä iloittaman. Viina, tarpeeksi juotu, iloittaa ihmisen ruumiin ja sielun; Mutta jos sitä paljon juodaan, Niin se tuo paljon pahaa myötänsä. Juopumus tekee hullun vielä hullummaksi, Niin että hän haastaa ja uhkaa, Siihenasti kuin hän loukataan, lyödään ja haavoitetaan. Älä nuhtele lähimmäistäs juomingissa, älä myös ylenkatso häntä ilossansa. Älä anna hänelle pahaa sanaa, älä myös kohtaa häntä kovalla puheella.