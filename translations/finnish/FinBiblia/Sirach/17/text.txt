Jumala loi ihmisen maasta., ja teki hänen jälleen maaksi,
Ja määräsi heille heidän elinaikansa;
Ja loi heidät molemmat, ja antoi luontonsa kummallekin, ja teki heitä omaksi kuvaksensa.
Hän antoi kaiken lihan heitä peljätä, ja että heidän piti hallitseman kaikkia eläimiä ja lintuja.
Hän antoi heille järjen, puheen, silmät, korvat, ymmärryksen ja tunnon,
Ja osoitti heille sekä pahan että hyvän.
Hän katsoi heidän puoleensa erinomaisesti muiden eläinten suhteen,
Osoittaaksensa heille suuren majesteettinsa.
Hän opetti heitä, ja antoi heille elämän lain.
Hän teki heidän kanssansa ijankaikkisen liiton, ja ilmoitti oikeutensa.
He näkivät silmillänsä hänen majesteettinsa, ja kuulivat hänen julkisen äänensä korvillansa,
Ja hän sanoi heille: karttakaat kaikkea vääryyttä! ja antoi myös jokaiselle käskyn lähimmäisestänsä.
Heidän menonsa on joka paikassa hänen edessänsä, ja ei ole mitään salattu.
Jokaiseen maakuntaan asetti hän hallitsian;
Mutta itse on hän Israelin Herra.
Kaikki heidän tekonsa ovat julki hänen edessänsä niinkuin aurinko, ja hänen silmänsä näkevät lakkaamatta kaikkein heidän menonsa.
Kaikki heidän pahuutensa on ilmi hänen edessänsä, ja kaikki heidän syntinsä ovat julki hänen edessänsä.
Hän kätkee ihmisten hyvät työt niinkuin sinettisormuksen, ja hyvät teot niinkuin silmäterän.
Viimeiseltä herää hän, ja kostaa jokaisen pään päälle, niinkuin hän on ansainnut.
Mutta jotka parantavat itsensä, ne antaa hän tulla armoihin, ja niitä, jotka väsyneet ovat, lohduttaa hän, ettei he epäilisi.
Niin käännä siis nyt sinuas Herran tykö, ja hylkää syntinen elämäs;
Rukoile Herraa ja lakkaa pahasta.
Pidä sinuas Korkeimman tykö, eriä vääryydestä,
Ja vihaa epäjumalanpalvelusta totuudella.
Kuka tahtoo Korkeinta kiittää helvetissä; sillä elävät taitavat ainoasti kiittää.
Kuolleet, jotka ei silleen ole, ei taida kiittää.
Sentähden kiitä Herraa niinkauvan kuin sinä elät ja terveenä olet.
Oi kuinka suuri on Herran laupius! Hän on kaikille armollinen. jotka kääntyvät hänen tykönsä.
Sillä mikä taitaa ihminen olla, ettei hän ole kuolematoin?
Mikä on kirkkaampi aurinkoa, jonka kuitenkin täytyy hukkua? Ja mitä liha ja veri ajattelee, se on paha.
Hän näkee mittaamattoman taivaan korkeuden; mutta kaikki ihmiset ovat tuhka ja multa.
