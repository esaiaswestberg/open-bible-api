Davidin Psalmi, edelläveisaajalle, (H51:2) Kuin propheta Natan tuli hänen tykönsä, sittekuin hän Batseban tykönä käynyt oli. (H51:3) Jumala, ole minulle armollinen sinun hyvyytes tähden: pyyhi pois minun syntini suuren laupiutes tähden.
Pese minua hyvin vääryydestäni, ja puhdista minua synnistäni.
Sillä minä tunnen pahat tekoni, ja minun syntini on aina edessäni.
Sinua, sinua ainoaa vastaan minä syntiä tein, ja pahasti tein sinun edessäs, ettäs olisit oikia sanoissas ja puhdas tuomitessas.
Katso, minä olen synnissä syntynyt, ja minun äitini on synnissä minun siittänyt.
Katso, sinä halajat totuutta, joka salaudessa on, ja ilmoitat salatun viisauden minulle.
Puhdista minua isopilla, että minä puhdistuisin: pese minua, että minä lumivalkiaksi tulisin.
Anna minun kuulla iloa ja riemua, että ne luut ihastuisivat, jotka särkenyt olet.
Peitä kasvos minun synneistäni, ja pyyhi pois kaikki pahat tekoni.
Jumala, luo minuun puhdas sydän, ja anna minulle uusi vahva henki.
Älä heitä minua pois kasvois edestä, ja älä minulta ota pois sinun Pyhää Henkeäs.
Anna minulle taas sinun autuutes ilo, ja sillä hyvällä hengelläs tue minua.
Minä tahdon väärille opettaa sinun ties, että syntiset tykös palajaisivat.
Päästä minua veren vioista, Jumala, minun autuuteni Jumala, että minun kieleni ylistäis sinun vanhurskauttas.
Avaa, Herra, minun huuleni, että minun suuni ilmoittais sinun kiitokses.
Sillä ei sinulle kelpaa uhri, että minä sen antaisin; ja ei polttouhri sinulle ensinkään kelpaa.
Ne uhrit, jotka Jumalalle kelpaavat, ovat murheellinen henki: ahdistettua ja särjettyä sydäntä et sinä, Jumala, hylkää.
Tee Zionille hyvästi sinun armos jälkeen; rakenna Jerusalemin muurit.
Silloin sinulle kelpaavat vanhurskauden uhrit, polttouhrit ja muut uhrit: silloin sinun alttarillas härkiä uhrataan.