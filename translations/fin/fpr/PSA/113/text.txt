Halleluja! Ylistäkää, te Herran palvelijat, ylistäkää Herran nimeä.
Siunattu olkoon Herran nimi nyt ja iankaikkisesti.
Auringon noususta sen laskuun saakka olkoon Herran nimi ylistetty.
Herra on korkea yli kaikkien pakanakansain, yli taivasten kohoaa hänen kunniansa.
Kuka on niinkuin Herra, meidän Jumalamme, joka korkealla asuu
ja katsoo syvälle-taivaassa ja maassa?
Hän, joka tomusta nostaa alhaisen, korottaa loasta köyhän
asettaaksensa hänet ruhtinasten rinnalle, hänen kansansa ruhtinasten rinnalle,
joka antaa hedelmättömän asua kodissa, iloisena lasten äitinä! Halleluja!