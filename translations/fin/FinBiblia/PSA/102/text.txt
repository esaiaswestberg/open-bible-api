Raadollisen rukous, kuin hän murheissansa on, ja valituksensa Herran eteen vuodattaa. (H102:2) Herra, kuule minun rukoukseni, ja anna minun huutoni tykös tulla!
Älä kasvojas minulta peitä hädässä: kallista korvas minun puoleeni; koska minä sinua rukoilen, niin kuule pian minun rukoukseni.
Sillä minun päiväni ovat kuluneet niinkuin savu, ja minun luuni ovat poltetut niinkuin kekäle.
Minun sydämeni on lyöty ja kuivettunut niinkuin heinä, niin että minä myös unohdan leipäni syödä.
Minun luuni tarttuvat lihaani huokauksestani.
Minä olen niinkuin ruovonpäristäjä korvessa: minä olen niinkuin hyypiä hävitetyissä kaupungeissa.
Minä valvon, ja olen niinkuin yksinäinen lintu katon päällä.
Joka päivä häpäisevät viholliseni minua, ja jotka minua syljeskelevät, vannovat minun kauttani.
Sillä minä syön tuhkaa niinkuin leipää, ja sekoitan juomani itkulla,
Sinun uhkaukses ja vihas tähden, ettäs minun nostanut olet ja paiskannut maahan.
Minun päiväni ovat kuluneet niinkuin varjo, ja minä kuivetun niinkuin ruoho.
Mutta sinä, Herra, pysyt ijankaikkisesti, ja sinun muistos sukukunnasta sukukuntaan.
Nouse siis ja armahda Zionia; sillä aika on häntä armahtaa, ja aika on tullut.
Sillä sinun palvelias halajavat sitä rakentaa, ja näkisivät mielellänsä, että hänen kivensä ja kalkkinsa valmiit olisivat,
Että pakanat Herran nimeä pelkäisivät, ja kaikki kuninkaat maan päällä sinun kunniaas.
Kuin Herra rakentaa Zionin, niin hän nähdään kunniassansa.
Hän kääntää itsensä hyljättyjen rukouksen puoleen, ja ei katso heidän rukoustansa ylön.
Se pitää kirjoitettaman tulevaisille sukukunnille, ja se kansa, joka luodaan, pitää kiittämän Herraa.
Sillä hän katselee pyhästä korkeudestansa: Herra näkee taivaasta maan päälle,
Että hän kuulee vankein huokaukset, ja kirvoittaa kuoleman lapset;
Että he saarnaavat Herran nimeä Zionissa, ja hänen kiitostansa Jerusalemissa,
Koska kansat ynnä kokoontuvat, ja valtakunnat, Herraa palvelemaan.
Hän nöyryyttää tiellä minun voimani: hän lyhentää minun päiväni.
Minä sanoin: minun Jumalani, älä minua ota pois keski-ijässäni: sinun ajastaikas pysyvät suvusta sukuun.
Sinä olet muinen maan perustanut, ja taivaat ovat sinun käsialas.
Ne katoovat, mutta sinä pysyt: ne kaikki vanhenevat niinkuin vaate: ne muuttuvat niinkuin vaate, koska sinä heitä muuttelet.
Mutta sinä pysyt niinkuin sinä olet, ja sinun vuotes ei lopu.
Sinun palveliais lapset pysyvät ja heidän sikiänsä sinun edessäs menestyvät.