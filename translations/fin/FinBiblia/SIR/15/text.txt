Joka Herraa pelkää, se tekee hyvää, ja joka itsensä pitää Jumalan sanassa, se löytää viisauden,
Ja hän kohtaa häntä niinkuin äiti, ja ottaa hänen vastaan niinkuin kihlattu morsian.
Hän ravitsee hänen ymmärryksen leivällä, ja antaa hänen viisauden vettä juoda.
Siitä hän vahvistuu, että hän taitaa vahvana olla; hän pitää itsensä sen tykö, ettei hän tule häpiään.
Se ylentää hänen lähimmäisensä ylitse, ja avaa hänen suunsa seurakunnassa,
Kruunaa hänen ilolla ja riemulla, ja lahjoittaa hänen ijankaikkisella nimellä.
Mutta ei tomppelit löydä sitä, ja ei jumalattomat saa nähdä sitä,
Sillä se on ylpeistä kaukana, ja ei ulkokullatut tiedä mitään siitä.
Ei jumalatoin taida oikein, opettaa; sillä ei se tule Jumalalta. Grekan tekstin jälkeen kuuluu tämä värsy näin: Ei ole kiitos kaunis syntisen suussa, sillä ei se ole lähetetty Herralta.
Oikiassa opissa tarvitaan viisaus, ja Jumala antaa siihen armonsa.
Ei sinun pidä sanoman: jos minä olen opettanut väärin, niin sen on Jumala tehnyt; sillä jota hän vihaa, sitä ei pitäisi sinun tekemän.
Ei sinun pidä sanoman: jos minä olen opettanut väärin, niin hän on minun pettänyt; sillä ei hän tarvitse jumalatointa.
Sillä Herra vihaa kaikkea epäjumalan palvelusta, ja se, joka häntä pelkää, välttää sitä.
Hän loi ihmisen alusta ja antoi hänelle ehdon:
Jos sinä tahdot, niin pidä käskyt,
Ja tee hyvässä uskalluksessa sitä, mikä hänelle kelpaa.
Hän pani tulen ja veden sinun etees; ota, kumman sinä tahdot.
Ihmisen edessä on elämä ja kuolema; kumman hän tahtoo, se hänelle annetaan.
Sillä Jumalan viisaus on suuri, hän on sangen voimallinen, ja näkee kaikki,
Ja hänen silmänsä katsovat niitä, jotka häntä pelkäävät; hän tietää kyllä, mikä oikein on tehty, ja mikä ulkokullaisuus on. Ei hän käske yhdenkään olla jumalattoman, eikä anna kenellekään lupaa syntiä tehdä.