Älä riitele voimallisten kanssa, ettet lankee hänen käteensä.
Älä riitele rikkaan kanssa, ettei hän tule sinulle raskaaksi.
Sillä moni antaa itsensä lahjoa rahalla, ja lahjat kääntävät kuningastenkin sydämet.
Älä riitele riitaisen kanssa, ettet kantaisi puuta hänen valkiallensa.
Älä tee leikkiä taitamattoman kanssa, ettei hän häpiäisi sinun sukuas.
Älä sen syntiä soimaa, joka itsensä parantaa; mutta muista, että me kaikki vielä nyt olemme vialliset.
Älä katso vanhuutta ylön; sillä me aiomme myös vanhaksi tulla.
Älä iloitse vihollises kuolemasta; vaan muista, että meidän pitää myös kaikkein kuoleman.
Älä katso ylön, mitä viisaat puhuvat, mutta aseta itses heidän sananlaskunsa jälkeen;
Sillä sinä taidat heiltä oppia hyvää neuvoa, ja kuinka sinun ylimmäisiä toimellisesti palveleman pitää.
Älä hylkää vanhain puhetta, sillä he ovat myös oppineet isiltänsä,
Ja sinä taidat heistä oppia, kuinka sinun pitää vastaaman, kuin tarvitaan.
Älä viritä jumalattoman valkiaa, ettet myös sinä palaisi hänen tulensa liekistä.
Älä härsyttele pilkkaajaa. ettei hän sinun sanojas kääntäisi.
Älä lainaa voimallisemmille sinua; mutta jos lainaat heille, niin pidä se kadotettuna.
Älä takaa ylitse voimaas; jos sinä sen teet, niin ajattele maksavas.
Älä riitele tuomaria vastaan; sillä tuomio sanotaan, niinkuin hän tahtoo.
Älä vaella ylönannetun kanssa, ettei hän saata sinua vahinkoon; sillä hän tekee, mitä hän tahtoo, ja hänen hulluutensa tähden pitää sinun vahinkoa kärsimän.
Älä riitele vihaisen kanssa, älä myös mene metsään yksin hänen kanssansa; sillä hän vuodattaa veren, ja ei hän sitä minään pidä; kuin ei myös sinulla ole apua, niin tappaa hän sinun. Älä pidä hullun kanssa neuvoa; sillä ei hän pane sitä sydämeensä. Älä tee vieraan nähden, mitäs salata tahtoisit; sillä et sinä tiedä, mitä siitä seuraa. Älä joka miehelle sydäntäs ilmoita; taitaa tapahtua, että sinua pahoin kiitetään.