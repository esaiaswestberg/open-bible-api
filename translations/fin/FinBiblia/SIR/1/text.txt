Kaikki viisaus on Herralta Jumalalta, ja pysyy hänen tykönänsä ijankaikkisesti.
Kuka on lukenut meren sannan, ja sateen pisarat, ja maailman päivät?
Kuka on mitannut taivaan korkeuden, ja maan leveyden, ja meren syvyyden? Kuka on Jumalan viisauden tutkinut?
Sillä hänen viisautensa on ennen kaikkia.
Jumalan, kaikkein Korkeimman, sana on viisauden kaivo,
Ja Ijankaikkinen käsky on hänen lähteensä.
Kuka taitais muutoin tietää, kuinka ihmisen pitää viisauden ja toimen käsittämän?
Yksi on kaikkein Korkein, kaikkein Luoja, Kaikkivaltias, väkevä Kuningas, ja sangen hirmuinen, joka istuu istuimellansa, hallitseva Jumala.
Hän on Pyhän Henkensä kautta sen luonut, ja nähnyt, tietänyt ja mitannut,
Ja on vuodattanut viisauden kaikkein tekoinsa päälle ja kaiken lihan päälle, armonsa perästä, ja antaa sen niille, jotka häntä rakastavat.
Herran pelko on kunnia ja ylistys, riemu ja kaunis kruunu
Herran pelko ilahuttaa sydämen ja antaa ilon ja riemun, ja pitkän ijän!.
Joka Herraa pelkää, hänelle käy hyvin viimeisessä hädässä, ja hän saa lopulta siunauksen.
Rakastaa Jumalaa, on kaikkein kaunein viisaus.
Ja joka sen näkee, hän rakastaa sitä; sillä hän näkee, kuinka suuria ihmeitä se tekee.
Herran pelko on viisauden alku., joka on uskollisten sydänten pohjassa, ja asuu valittuin vaimoin tykönä, ja löydetään ainoasti vanhurskasten ja uskollisten tykönä.
Herran pelko on oikia jumalanpalvelus.
Joka sydämet varjelee, ja tekee hurskaaksi, ja antaa ilon ja riemun.
Joka Herraa pelkää, hänelle käy hyvin, ja kuin hän lohdutusta tarvitsee, niin hän tulee siunatuksi.
Peljätä Jumalaa on täydellinen viisaus. joka tekee rikkaaksi ja tuo myötänsä kaikkea hyvää.
Se täyttää koko huoneen lahjallansa ja kaikki paikat tavarallansa.
Herran pelko on viisauden kruunu, ja antaa hyvän rauhan terveyden;
Ja ne molemmat ovat Jumalan lahjat.
Tämä viisaus tekee ihmiset oikein toimellisiksi; ja joka siinä vahvasti riippuu kiinni, se auttaa häntä kunnialla..
Sillä Herran pelko on viisauden juuri,
Ja hänen oksansa kukoistaa ijankaikkisesti.
Herran pelko ajaa synnin pois.
Sillä joka on ilman pelkoa, ei se kelpaa Jumalalle, ja hänen ylpeytensä maahan kukistaa hänen.
Mutta siviä odottaa sitä aikaa, joka häntä lohduttais.
Sillä vaikka hänen asiansa on sorrettu ajaksi, niin kuitenkin kiittävät toimelliset hänen viisauttansa. Jumalan sana on jumalattomalle kauhistus; sillä se on viisauden tavara, joka häneltä kätketty on. Minun poikani, jos sinä tahdot viisaaksi tulla, niin opi käskysanat, ja Jumala antaa sinulle viisauden. Sillä Herran pelko on oikea viisaus ja kuritus; usko ja kärsivällisyys kelpaa Jumalalle. Katso, ettei sinun Jumalan pelkos ole ulkokullaisuus, ja älä palvele häntä petollisella sydämellä. Älä etsi kiitosta ihmisten tykönä ulkokullaisesti; ja katso, mitä sinä puhut, uskot ja aiot; Ja älä itsiäs korota, ettet lankeaisi ja häpiään tulisi. Ja Herra ilmoittaa sinun salaisuutes, ja maahan kukistaa sinun julkisesti ihmisten nähden, Ettes ole palvellut oikiassa Jumalanpelvossa, ja sinun sydämes on ollut petollinen.