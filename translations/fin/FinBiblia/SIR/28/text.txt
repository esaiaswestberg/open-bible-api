Joka itse kostaa, hänelle Herra jälleen kostaa, ja hän pitää myös hänen syntinsä hänelle.
Anna anteeksi lähimmäiselles, mitä hän on rikkonut sinua vastaan, ja rukoile sitte, niin sinun syntis annetaan sinulle anteeksi.
Ihminen vihaa toista, ja etsii armoa Herralta.
Hän on armotoin vertaistansa vastaan, ja tahtoo rukoilla synteinsä edestä.
Hän, joka liha on, pitää vihaa: kuka siis antais hänelle anteeksi hänen syntinsä?
Muista loppua, ja pane pois viha, joka kuoleman ja kadotuksen etsii,
Ja pysy käskysanoissa.
Muista käskyt, ja hylkää uhkaukses lähimmäistä vastaan.
Muista Korkeimman liittoa, ja anna rikos anteeksi.
Vältä riitaa, niin monta syntiä jää takaperin.
Sillä vihainen ihminen saattaa kapinan, ja jumalatoin sytyttää sekaannuksen hyväinkin ystäväin välille, ja yllyttää ne toisen toistansa vastaan, joilla hyvä rauha on.
Kuin paljon puita on, silloin tuli enenee, ja kuin ihmiset uljaat ovat, niin viha tulee suuremmaksi. Ja jos ihmiset ovat rikkaat, niin viha tulee sitä väkevämmäksi; ja jos riita kauvan pysyy, niin se sitä enemmän palaa.
Olla valmis riitelemään, sytyttää tulen, ja olla nopia kapinaan, se vuodattaa verta.
Jos sinä kipinää puhallat, niin se tulee suureksi liekiksi; mutta jos sinä syljet kipinän päälle, niin se sammuu; ja ne molemmat taitavat sinun suustas tulla.
Korvankuiskutteliat ja väärät viekkaat suut ovat kirotut; sillä ne turmelevat monta, joilla on hyvä rauha.
Paha kieli tekee monta ihmistä eripuraisiksi, Ja tunkee heitä ulos yhdestä maasta niin toiseen.
Se kukistaa vahvat kaupungit, Ja särkee valtakunnat.
Paha kieli ajaa pois jalot vaimot,
Ja tyhjäksi tekee heitä siitä, josta heidän vaivaa ja työtä on ollut.
Joka sitä kuulee, ei hänellä ole ikänä lepoa, eikä saa missään olla rauhassa.
Ruoska tekee vanteet, mutta paha kieli särkee luut ja kaikki tyynni.
Monta on langennut miekan terän kautta, mutta ei ikänä niin usia kuin pahan kielen kautta.
Hyvin sille tapahtuu, joka on siltä varjeltu, ja ei sitä vaivata, eikä täydy kantaa sen ijestä, ei myös ole sidottu sen kahleisiin.
Sillä sen ijes on rautainen, Ja sen kahleet ovat vaskesta.
Se kipu on katkerampi kuolemaa ja pahempi helvettiä.
Mutta jumalisia ei voi se polkea alas, ja ei heidän pidä sen tulessa palaman. Joka Herran hylkää, hänen pitää siihen lankeeman ja siinä palaman, jota ei pidä sammutettaman. Sen pitää hänen päällensä hyökkäämän niinkuin jalopeura, ja turmeleman hänen niinkuin pardi. Sinä aitaat tavaras orjantappuroilla, miksi et paremmin tee ovea ja telkeä suus eteen? Sinä punnitset hopias ja kultas, miksi et myös sanojas kultavaa'alla punnitse? Ota vaari, ettet sen kautta horjahda ja lankee vihamiestes käsiin, jotka sinua väijyvät.