Sinä päivänä seitsemän naista tarttuu yhteen mieheen sanoen: "Me syömme omaa leipäämme ja vaatetamme itsemme omilla vaatteilla, kunhan vain meidät otetaan sinun nimiisi. Poista häpeämme."
Sinä päivänä Herran Vesa on oleva Israelin pelastuneille kaunistus ja kunnia ja maan hedelmä heille korkeus ja loisto.
Silloin niitä, jotka Siionissa ovat säilyneet ja Jerusalemista jäljelle jääneet, sanotaan pyhiksi, kaikkia, jotka ovat kirjoitetut Jerusalemissa elävien lukuun –
silloin kun Herra on pessyt pois Siionin tyttärien saastan ja huuhtonut Jerusalemista sen verenviat tuomion ja puhdistuksen Hengellä.
Silloin Herra luo Siionin vuorelle koko asuinsijansa ylle ja sen juhlakokousten ylle pilven päivän ajaksi ja savun sekä tulenliekin hohteen yöksi, sillä kaiken kirkkauden yllä on oleva peite
ja verho varjoamassa päivän helteeltä sekä turvana ja suojana rajuilmalta ja sateelta.