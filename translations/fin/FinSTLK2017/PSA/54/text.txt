Veisuunjohtajalle; kielisoittimilla; Daavidin mietevirsi,
kun siifiläiset tulivat ja sanoivat Saulille: "Daavid piileskelee luonamme."
Jumala, pelasta minut nimesi voimalla, aja asiani väkevyydelläsi.
Jumala, kuule rukoukseni, ota korviisi suuni sanat.
Sillä muukalaiset nousevat minua vastaan, ja väkivaltaiset väijyvät henkeäni. He eivät pidä Jumalaa silmiensä edessä. Sela.
Katso, Jumala on auttajani, Herra on sieluni tuki.
Kohdatkoon vihamiehiäni paha, hävitä heidät uskollisuudessasi.
Minä uhraan sinulle alttiisti ja ylistän nimeäsi, Herra, sillä se on hyvä.
Sillä hän pelastaa minut kaikesta hädästä, ja silmäni katselee pelotta vihollisiani.