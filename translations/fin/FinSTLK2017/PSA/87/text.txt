Koorahilaisten psalmi, laulu. Hän on perustanut sen pyhille vuorille.
Herra rakastaa enemmän Siionin portteja, kuin Jaakobin kaikkia muita asuinsijoja.
On kunniakasta, mitä sinusta sanotaan, sinä Jumalan kaupunki: – Sela. –
"Minä mainitsen Rahabin ja Baabelin tuntevan minut. Katso, Filisteasta, Tyyrosta ja Kuusista minä mainitsen: Sekin on syntynyt siellä."
Mutta Siionista sanotaan: "Joka ainoa on syntynyt siellä." Korkein on sen perustanut.
Herra luettelee kirjoittaessaan kirjaan kansat: "Tämäkin on syntynyt siellä." Sela.
Veisaajat ja karkeloivat: "Kaikki minun lähteeni ovat sinussa."