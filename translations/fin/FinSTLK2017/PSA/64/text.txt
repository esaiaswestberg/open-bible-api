Veisuunjohtajalle. Daavidin psalmi.
Kuule, Jumala, ääneni, kun valitan, varjele elämäni vihollisen pelosta.
Suojaa minut pahojen kokoukselta, pahantekijäin meluavalta joukolta,
jotka hiovat kielensä kuin miekan, ja jännittävät jousensa nuolinaan karvaat sanat
ampuakseen salaa nuhteettoman. He ampuvat häntä äkkiä eivätkä kavahda.
He pysyvät lujina pahoissa aikeissaan. He kehuvat, kuinka he virittävät pauloja. He sanovat: "Kuka ne näkee?"
He miettivät vääryyksiä: "Meillä on juoni valmiiksi mietittynä." Syvä on miehen sisin ja sydän.
Mutta Jumala ampuu heidät nuolella. Äkkiä heitä kohtaavat iskut.
He kompastuvat, heidän oma kielensä langettaa heidät. Kaikki, jotka heidät näkevät, nyökyttävät ilkkuen päätään.
Mutta kaikki ihmiset pelästyvät. He julistavat Jumalan töitä ja ottavat vaarin hänen teoistaan.
Vanhurskas iloitsee Herrassa ja turvaa häneen, ja kaikki oikeamieliset ylistävät häntä.