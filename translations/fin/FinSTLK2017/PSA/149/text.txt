Halleluja! Veisatkaa Herralle uusi virsi: ylistysvirsi hänelle pyhien seurakunnassa.
Iloitkoon Israel tekijästään, Siionin lapset riemuitkoot kuninkaastaan.
Ylistäkööt he karkeloiden hänen nimeään, soittakoot hänelle kiitosta tamburiineilla ja lyyroilla.
Sillä Herra on mieltynyt kansaansa, hän kaunistaa nöyrät autuudella.
Iloitkoot pyhät kunniassa ja riemuitkoot vuoteissaan.
Jumalan ylistys on heidän suussaan, ja heidän kädessään kaksiteräinen miekka,
että he kostaisivat pakanoille, kurittaisivat kansakuntia,
panisivat kahleisiin heidän kuninkaansa ja jalkarautoihin heidän ylhäisensä
ja täyttäisivät heissä tuomion, joka on jo kirjoitettu. Tämä on kaikkien hänen pyhiensä kunnia. Halleluja!