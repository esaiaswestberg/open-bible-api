Matkalaulu. Daavidin kirjoittama. Minä iloitsin, kun minulle sanottiin: "Menkäämme Herran huoneeseen."
Jalkamme saavat seisoa sinun porteissasi, Jerusalem,
sinä Jerusalem, rakennettu kaupungiksi, johon kokoonnutaan yhteen,
jonne sukukunnat vaeltavat, Herran sukukunnat, kuten Israelille on säädetty, kiittämään Herran nimeä.
Sillä siellä ovat tuomioistuimet, Daavidin huoneen istuimet.
Toivottakaa rauhaa Jerusalemille. Menestykööt ne, jotka sinua rakastavat.
Rauha olkoon muuriesi sisällä ja onni linnoissasi.
Veljieni ja ystävieni tähden sanon: olkoon sinulla rauha.
Herran, Jumalamme, huoneen tähden tahdon etsiä parastasi.