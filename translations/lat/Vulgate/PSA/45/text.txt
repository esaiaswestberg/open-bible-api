in finem pro filiis Core pro arcanis psalmus  victori filiorum Core pro iuventutibus canticum
Deus noster refugium et virtus adiutor in tribulationibus quae invenerunt nos nimis  Deus nostra spes et fortitudo auxilium in tribulationibus inventus es validum
propterea non timebimus dum turbabitur terra et transferentur montes in cor maris  ideo non timebimus cum fuerit translata terra et concussi montes in corde maris
sonaverunt et turbatae sunt aquae eorum conturbati sunt montes in fortitudine eius diapsalma  sonantibus et intumescentibus gurgitibus eius et agitatis montibus in potentia eius semper
fluminis impetus laetificat civitatem Dei sanctificavit tabernaculum suum Altissimus  fluminis divisiones laetificant civitatem Dei sanctum tabernaculum Altissimi
Deus in medio eius non commovebitur adiuvabit eam Deus mane diluculo  Dominus in medio eius non commovebitur auxiliabitur ei Deus in ipso ortu matutino
conturbatae sunt gentes inclinata sunt regna dedit vocem suam mota est terra  conturbatae sunt gentes concussa sunt regna dedit vocem suam prostrata est terra
Dominus virtutum nobiscum susceptor noster Deus Iacob diapsalma  Dominus exercituum nobiscum protector noster Deus Iacob semper
venite et videte opera Domini quae posuit prodigia super terram  venite et videte opera Domini quantas posuerit solitudines in terra
auferens bella usque ad finem terrae arcum conteret et confringet arma et scuta conburet in igne  conpescuit bella usque ad extremum terrae arcum confringet et concidet hastam plaustra conburet igni
vacate et videte quoniam ego sum Deus exaltabor in gentibus exaltabor in terra  cessate et cognoscite quoniam ego sum Deus exaltabor in gentibus exaltabor in terra
Dominus virtutum nobiscum susceptor noster Deus Iacob  Dominus exercituum nobiscum fortitudo nostra Deus Iacob semper