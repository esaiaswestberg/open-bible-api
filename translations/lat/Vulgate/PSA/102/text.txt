ipsi David benedic anima mea Domino et omnia quae intra me sunt nomini sancto eius  David benedic anima mea Domino et omnia viscera mea nomini sancto eius
benedic anima mea Domino et noli oblivisci omnes retributiones eius  benedic anima mea Domino et noli oblivisci omnium retributionum eius
qui propitiatur omnibus iniquitatibus tuis qui sanat omnes infirmitates tuas  qui propitiatur cunctis iniquitatibus tuis et sanat omnes infirmitates tuas
qui redimit de interitu vitam tuam qui coronat te in misericordia et miserationibus  qui redimit de corruptione vitam tuam et coronat te misericordia et miserationibus
qui replet in bonis desiderium tuum renovabitur ut aquilae iuventus tua  qui replet bonis ornamentum tuum innovabitur sicut aquilae iuventus tua
faciens misericordias Dominus et iudicium omnibus iniuriam patientibus  faciens iustitias Dominus et iudicia cunctis qui calumniam sustinent
notas fecit vias suas Mosi filiis Israhel voluntates suas  notas fecit vias suas Mosi filiis Israhel cogitationes suas
miserator et misericors Dominus longanimis et multum misericors  misericors et clemens Dominus patiens et multae miserationis
non in perpetuum irascetur neque in aeternum comminabitur  non in sempiternum iudicabit neque in aeternum irascetur
non secundum peccata nostra fecit nobis nec secundum iniustitias nostras retribuit nobis  non secundum peccata nostra fecit nobis neque secundum iniquitates nostras retribuit nobis
quoniam secundum altitudinem caeli a terra corroboravit misericordiam suam super timentes se  quantum enim excelsius est caelum terra tantum confortata est misericordia eius super timentes eum
quantum distat ortus ab occidente longe fecit a nobis iniquitates nostras  quantum longe est oriens ab occidente tantum longe fecit a nobis scelera nostra
quomodo miseretur pater filiorum misertus est Dominus timentibus se  sicut miseretur pater filiorum misertus est Dominus timentibus se
quoniam ipse cognovit figmentum nostrum recordatus est quoniam pulvis sumus  ipse enim novit plasmationem nostram recordatus est quia pulvis sumus
homo sicut faenum dies eius tamquam flos agri sic efflorebit  homo quasi herba dies eius sicut flos agri sic florebit
quoniam spiritus pertransivit in illo et non subsistet et non cognoscet amplius locum suum  quia spiritus pertransiit eum et non subsistet et non cognoscet eum ultra locus eius
misericordia autem Domini ab aeterno et usque in aeternum super timentes eum et iustitia illius in filios filiorum  misericordia autem Domini ab aeterno et usque in aeternum super timentes eum et iustitia eius in filios filiorum
his qui servant testamentum eius et memores sunt mandatorum ipsius ad faciendum ea  his qui custodiunt pactum eius et recordantur praeceptorum eius ad facienda ea
Dominus in caelo paravit sedem suam et regnum ipsius omnibus dominabitur  Dominus in caelo stabilivit thronum suum et regnum illius omnium dominatur
benedicite Domino angeli eius potentes virtute facientes verbum illius ad audiendam vocem sermonum eius  benedicite Domino angeli eius fortes robore facientes verbum eius oboedientes voci sermonis eius
benedicite Domino omnes virtutes eius ministri eius qui facitis voluntatem eius  benedicite Domino omnes exercitus eius ministri eius qui facitis placitum illius
benedicite Domino omnia opera eius in omni loco dominationis ipsius benedic anima mea Domino  benedicite Domino universa opera eius in omnibus locis potestatis eius benedic anima mea Domino