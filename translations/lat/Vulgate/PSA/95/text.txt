quando domus aedificabatur post captivitatem canticum huic David cantate Domino canticum novum cantate Domino omnis terra  canite Domino canticum novum canite Domino omnis terra
cantate Domino benedicite nomini eius adnuntiate diem de die salutare eius  canite Domino benedicite nomini eius adnuntiate de die in diem salutare eius
adnuntiate inter gentes gloriam eius in omnibus populis mirabilia eius  narrate in gentibus gloriam eius in universis populis mirabilia eius
quoniam magnus Dominus et laudabilis valde terribilis est super omnes deos  quia magnus Dominus et laudabilis nimis terribilis est super omnes deos
quoniam omnes dii gentium daemonia at vero Dominus caelos fecit  omnes enim dii populorum sculptilia Dominus autem caelos fecit
confessio et pulchritudo in conspectu eius sanctimonia et magnificentia in sanctificatione eius  gloria et decor ante vultum eius fortitudo et exultatio in sanctuario eius
adferte Domino patriae gentium adferte Domino gloriam et honorem  adferte Domino familiae populorum adferte Domino gloriam et fortitudinem
adferte Domino gloriam nomini eius tollite hostias et introite in atria eius  adferte Domino gloriam nomini eius levate munera et introite in atria eius
adorate Dominum in atrio sancto eius commoveatur a facie eius universa terra  adorate Dominum in decore sanctuarii paveat a facie eius omnis terra
dicite in gentibus quia Dominus regnavit etenim correxit orbem qui non movebitur iudicabit populos in aequitate  dicite in gentibus Dominus regnavit siquidem adpendit orbem inmobilem iudicabit populos in aequitate
laetentur caeli et exultet terra commoveatur mare et plenitudo eius  laetamini caeli et exultet terra tonet mare et plenitudo eius
gaudebunt campi et omnia quae in eis sunt tunc exultabunt omnia ligna silvarum  gaudeat ager et omnia quae in eo sunt tunc laudabunt universa ligna saltus
a facie Domini quia venit quoniam venit iudicare terram iudicabit orbem terrae in aequitate et populos in veritate sua  ante faciem Domini quoniam venit quoniam venit iudicare terram iudicabit orbem in iusto et populos in fide sua