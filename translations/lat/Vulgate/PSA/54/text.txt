in finem in carminibus intellectus David  victori in psalmis eruditi David
exaudi Deus orationem meam et ne despexeris deprecationem meam  exaudi Deus orationem meam et ne dispicias deprecationem meam
intende mihi et exaudi me contristatus sum in exercitatione mea et conturbatus sum  adtende mihi et exaudi me humiliatus sum in meditatione mea et conturbatus
a voce inimici et a tribulatione peccatoris quoniam declinaverunt in me iniquitatem et in ira molesti erant mihi  a voce inimici a facie persequentis impii quoniam proiecerunt super me iniquitatem et in furore adversabantur mihi
cor meum conturbatum est in me et formido mortis cecidit super me  cor meum doluit in vitalibus meis et terrores mortis ceciderunt super me
timor et tremor venit super me et contexit me tenebra  timor et tremor venit super me et operuit me caligo
et dixi quis dabit mihi pinnas sicut columbae et volabo et requiescam  et dixi quis dabit mihi pinnas columbae ut volem et requiescam
ecce elongavi fugiens et mansi in solitudine diapsalma  ut procul abeam et commorer in deserto semper
expectabam eum qui salvum me fecit a pusillanimitate spiritus et a tempestate  festinabo ut salver ab spiritu tempestatis et turbinis
praecipita Domine divide linguas eorum quoniam vidi iniquitatem et contradictionem in civitate  praecipita Domine divide linguas eorum quoniam vidi iniquitatem et contradictionem in civitate
die et nocte circumdabit eam super muros eius et iniquitas et labor in medio eius  die et nocte circumeuntes muros eius scelus et dolorem in medio eius
et iniustitia et non defecit de plateis eius usura et dolus  insidiae in vitalibus eius et non recedet de plateis eius damnum et fraudulentia
quoniam si inimicus maledixisset mihi sustinuissem utique et si is qui oderat me super me magna locutus fuisset abscondissem me forsitan ab eo  non enim inimicus exprobravit mihi ut sustineam neque is qui me oderat super me magnificatus est ut abscondar ab eo
tu vero homo unianimis dux meus et notus meus  sed tu homo unianimis meus dux meus et notus meus
qui simul mecum dulces capiebas cibos in domo Dei ambulavimus cum consensu  qui simul habuimus dulce secretum in domo Dei ambulavimus in terrore
veniat mors super illos et descendant in infernum viventes quoniam nequitiae in habitaculis eorum in medio eorum  veniat mors super eos descendant in infernum viventes quia nequitiae in congregatione eorum et in medio eorum
ego autem ad Deum clamavi et Dominus salvabit me ego ad Deum clamabo et Dominus salvabit me
vespere et mane et meridie narrabo et adnuntiabo et exaudiet vocem meam vespere et mane et meridie eloquar et resonabo et exaudiet vocem meam
redimet in pace animam meam ab his qui adpropinquant mihi quoniam inter multos erant mecum redimet in pace animam meam ab adpropinquantibus mihi multi enim fuerunt adversum me
exaudiet Deus et humiliabit illos qui est ante saecula diapsalma non enim est illis commutatio et non timuerunt Deum exaudiet Deus et humiliabit eos qui iudex est ab initio semper non enim mutantur neque timent Deum
extendit manum suam in retribuendo contaminaverunt testamentum eius extendit manum suam ad pacifica sua contaminabit pactum suum
divisi sunt ab ira vultus eius et adpropinquavit cor illius molliti sunt sermones eius super oleum et ipsi sunt iacula nitidius butyro os eius pugnat autem cor illius molliores sermones eius oleo cum sint lanceae
iacta super Dominum curam tuam et ipse te enutriet non dabit in aeternum fluctuationem iusto proice super Dominum caritatem tuam et ipse enutriet te non dabit in aeternum fluctuationem iusto
tu vero Deus deduces eos in puteum interitus viri sanguinum et doli non dimidiabunt dies suos ego autem sperabo in te Domine   tu autem Deus deduces eos in puteum interitus viri sanguinum et dolosi non dimidiabunt dies suos ego autem fiduciam habeo tui