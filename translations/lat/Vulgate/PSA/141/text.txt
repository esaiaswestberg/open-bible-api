intellectus David cum esset in spelunca oratio  eruditio David cum esset in spelunca oratio
voce mea ad Dominum clamavi voce mea ad Dominum deprecatus sum  voce mea ad Dominum clamavi voce mea ad Dominum deprecatus sum
effundo in conspectu eius deprecationem meam tribulationem meam ante ipsum pronuntio  effundam in conspectu eius eloquium meum tribulationem meam coram illo adnuntiabo
in deficiendo ex me spiritum meum et tu cognovisti semitas meas in via hac qua ambulabam absconderunt laqueum mihi  cum anxius in me fuerit spiritus meus tu enim nosti semitam meam in via hac qua ambulabo absconderunt laqueum mihi
considerabam ad dexteram et videbam et non erat qui cognosceret me periit fuga a me et non est qui requirit animam meam  respice ad dexteram et vide quia non sit qui cognoscat me periit fuga a me non est qui quaerat animam meam
clamavi ad te Domine dixi tu es spes mea portio mea in terra viventium  clamavi ad te Domine dixi tu spes mea pars mea in terra viventium
intende ad deprecationem meam quia humiliatus sum nimis libera me a persequentibus me quia confortati sunt super me  ausculta deprecationem meam quoniam infirmatus sum nimis libera me a persecutoribus quoniam confortati sunt super me
educ de custodia animam meam ad confitendum nomini tuo me expectant iusti donec retribuas mihi  educ de carcere animam meam ut confiteatur nomini tuo me expectant iusti cum retribueris mihi