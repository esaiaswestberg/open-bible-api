alleluia confitemini Domino quoniam bonus quoniam in saeculum misericordia eius  confitemini Domino quoniam bonus quoniam in aeternum misericordia eius
dicat nunc Israhel quoniam bonus quoniam in saeculum misericordia eius  dicat nunc Israhel quoniam in aeternum misericordia eius
dicat nunc domus Aaron quoniam in saeculum misericordia eius  dicat domus Aaron quoniam in aeternum misericordia eius
dicant nunc qui timent Dominum quoniam in saeculum misericordia eius  dicant qui timent Dominum quoniam in aeternum misericordia eius
de tribulatione invocavi Dominum et exaudivit me in latitudinem Dominus  cum tribularer invocavi Dominum et exaudivit me in latitudine Dominus
Dominus mihi adiutor non timebo quid faciat mihi homo  Dominus meus es non timebo quid faciat mihi homo
Dominus mihi adiutor et ego despiciam inimicos meos  Dominus mihi auxiliator et ego despiciam odientes me
bonum est confidere in Domino quam confidere in homine  melius est sperare in Domino quam sperare in homine
bonum est sperare in Domino quam sperare in principibus  melius est sperare in Domino quam sperare in principibus
omnes gentes circumierunt me et in nomine Domini *quia; ultus sum in eos  omnes gentes circumdederunt me et in nomine Domini ultus sum eas
circumdantes circumdederunt me in nomine autem Domini * quia; ultus sum in eos  circumdederunt me et obsederunt me sed in nomine Domini ultus sum eas
circumdederunt me sicut apes et exarserunt sicut ignis in spinis et in nomine Domini * quia; ultus sum in eos  circumdederunt me quasi apes extinctae sunt quasi ignis spinarum in nomine Domini quia ultus sum eas
inpulsus eversus sum ut caderem et Dominus suscepit me  inpulsus pellebar ut caderem et Dominus sustentavit me
fortitudo mea et laudatio mea Dominus et factus est mihi in salutem  fortitudo mea et laus mea Dominus et factus est mihi in salutem
vox exultationis et salutis in tabernaculis iustorum  vox laudis et salutis in tabernaculis iustorum
dextera Domini fecit virtutem dextera Domini exaltavit me dextera Domini fecit virtutem  dextera Domini fecit fortitudinem dextera Domini excelsa dextera Domini fecit fortitudinem
non moriar sed vivam et narrabo opera Domini  non moriar sed vivam et narrabo opera Domini
castigans castigavit me Dominus et morti non tradidit me  corripiens arguit me Dominus et morti non tradidit me
aperite mihi portas iustitiae ingressus in eas confitebor Domino  aperite mihi portas iustitiae ingressus eas confitebor Domino
haec porta Domini iusti intrabunt in eam  haec est porta Domini iusti intrabunt in eam
confitebor tibi quoniam exaudisti me et factus es mihi in salutem  confitebor tibi quoniam exaudisti me et factus es mihi in salutem
lapidem quem reprobaverunt aedificantes hic factus est in caput anguli  lapis quem reprobaverunt aedificantes factus est in caput anguli
a Domino factum est istud hoc est mirabile in oculis nostris  a Domino factum est istud et hoc mirabile in oculis nostris
haec est dies quam fecit Dominus exultemus et laetemur in ea  haec est dies quam fecit Dominus exultemus et laetemur in ea
o Domine salvum fac o Domine prosperare  obsecro Domine salva obsecro obsecro Domine prosperare obsecro
benedictus qui venturus est in nomine Domini benediximus vobis de domo Domini  benedictus qui venit in nomine Domini benediximus vobis de domo Domini
Deus Dominus et inluxit nobis constituite diem sollemnem in condensis usque ad cornua altaris  Deus Dominus et apparuit nobis frequentate sollemnitatem in frondosis usque ad cornua altaris
Deus meus es tu et confitebor tibi Deus meus es tu et exaltabo te confitebor tibi quoniam exaudisti me et factus es mihi in salutem Deus meus es tu et confitebor tibi Deus meus es tu exaltabo te
confitemini Domino quoniam bonus quoniam in saeculum misericordia eius   confitemini Domino quoniam bonus quoniam in aeternum misericordia eius