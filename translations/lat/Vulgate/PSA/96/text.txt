huic David quando terra eius restituta est Dominus regnavit exultet terra laetentur insulae multae  Dominus regnavit exultabit terra laetabuntur insulae multae
nubes et caligo in circuitu eius iustitia et iudicium correctio sedis eius  nubes et caligo in circuitu eius iustitia et iudicium firmamentum solii eius
ignis ante ipsum praecedet et inflammabit in circuitu inimicos eius  ignis ante faciem eius ibit et exuret per circuitum hostes eius
adluxerunt fulgora eius orbi terrae vidit et commota est terra  apparuerunt fulgora eius orbi vidit et contremuit terra
montes sicut cera fluxerunt *a facie Domini; a facie Domini omnis terrae  montes sicut cera tabefacti sunt a facie Domini a facie dominatoris omnis terrae
adnuntiaverunt caeli iustitiam eius et viderunt omnes populi gloriam eius  adnuntiaverunt caeli iustitiam eius et viderunt omnes populi gloriam eius
confundantur omnes qui adorant sculptilia qui gloriantur in simulacris suis adorate eum omnes angeli eius  confundantur universi qui serviunt sculptili qui gloriantur in idolis adorate eum omnes dii
audivit et laetata est Sion et exultaverunt filiae Iudaeae propter iudicia tua Domine  audivit et laetata est Sion et exultaverunt filiae Iudae propter iudicia tua Domine
quoniam tu Dominus Altissimus super omnem terram nimis superexaltatus es super omnes deos  tu enim Dominus Excelsus super omnem terram vehementer elevatus es super universos deos
qui diligitis Dominum odite malum custodit animas sanctorum suorum de manu peccatoris liberabit eos  qui diligitis Dominum odite malum custodit animas sanctorum suorum de manu impiorum eruet eos
lux orta est iusto et rectis corde laetitia  lux orta est iusto et rectis corde laetitia
laetamini iusti in Domino et confitemini memoriae sanctificationis eius  laetamini iusti in Domino et confitemini memoriae sanctae eius