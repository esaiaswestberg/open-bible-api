David Hieremiae super flumina Babylonis illic sedimus et flevimus cum recordaremur Sion  super flumina Babylonis ibi sedimus et flevimus cum recordaremur Sion
in salicibus in medio eius suspendimus organa nostra  super salices in medio eius suspendimus citharas nostras
quia illic interrogaverunt nos qui captivos duxerunt nos verba cantionum et qui abduxerunt nos hymnum cantate nobis de canticis Sion  quoniam ibi interrogaverunt nos qui captivos duxerunt nos verba carminis et qui adfligebant nos laeti canite nobis de canticis Sion
quomodo cantabimus canticum Domini in terra aliena  quomodo cantabimus canticum Domini in terra aliena
si oblitus fuero tui Hierusalem oblivioni detur dextera mea  si oblitus fuero tui Hierusalem in oblivione sit dextera mea
adhereat lingua mea faucibus meis si non meminero tui si non praeposuero Hierusalem in principio laetitiae meae  adhereat lingua mea gutturi meo si non recordatus fuero tui si non praeposuero Hierusalem in principio laetitiae meae
memor esto Domine filiorum Edom diem Hierusalem qui dicunt exinanite exinanite usque ad fundamentum in ea  memento Domine filiorum Edom in diem Hierusalem dicentium evacuate evacuate usque ad fundamentum eius
filia Babylonis misera beatus qui retribuet tibi retributionem tuam quam retribuisti nobis  filia Babylon vastata beatus qui retribuet tibi vicissitudinem tuam quam retribuisti nobis
beatus qui tenebit et adlidet parvulos tuos ad petram  beatus qui tenebit et adlidet parvulos tuos ad petram