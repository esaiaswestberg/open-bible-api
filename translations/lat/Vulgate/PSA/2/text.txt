psalmus David quare fremuerunt gentes et populi meditati sunt inania  quare turbabuntur gentes et tribus meditabuntur inania
adstiterunt reges terrae et principes convenerunt in unum adversus Dominum et adversus christum eius diapsalma  consurgent reges terrae et principes tractabunt pariter adversum Dominum et adversum christum eius
disrumpamus vincula eorum et proiciamus a nobis iugum ipsorum  disrumpamus vincula eorum et proiciamus a nobis laqueos eorum
qui habitat in caelis inridebit eos et Dominus subsannabit eos  habitator caeli ridebit Dominus subsannabit eos
tunc loquetur ad eos in ira sua et in furore suo conturbabit eos  tunc loquetur ad eos in ira sua et in furore suo conturbabit eos
ego autem constitutus sum rex ab eo super Sion montem sanctum eius praedicans praeceptum eius  ego autem orditus sum regem meum super Sion montem sanctum suum adnuntiabo Dei praeceptum
Dominus dixit ad me filius meus es tu ego hodie genui te  Dominus dixit ad me filius meus es tu ego hodie genui te
postula a me et dabo tibi gentes hereditatem tuam et possessionem tuam terminos terrae  postula a me et dabo tibi gentes hereditatem tuam et possessionem tuam terminos terrae
reges eos in virga ferrea tamquam vas figuli confringes eos  pasces eos in virga ferrea ut vas figuli conteres eos
et nunc reges intellegite erudimini qui iudicatis terram  nunc ergo reges intellegite erudimini iudices terrae
servite Domino in timore et exultate ei in tremore  servite Domino in timore et exultate in tremore
adprehendite disciplinam nequando irascatur Dominus et pereatis de via iusta  adorate pure ne forte irascatur et pereatis de via
cum exarserit in brevi ira eius beati omnes qui confidunt in eo  cum exarserit post paululum furor eius beati omnes qui sperant in eum