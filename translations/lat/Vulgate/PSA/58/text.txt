in finem ne disperdas David in tituli inscriptione quando misit Saul et custodivit domum eius ut interficeret eum  victori ut non disperdas David humilem et simplicem quando misit Saul et custodierunt domum ut occiderent eum
eripe me de inimicis meis Deus et ab insurgentibus in me libera me  erue me de inimicis meis Deus meus et a resistentibus mihi protege me
eripe me de operantibus iniquitatem et de viris sanguinum salva me  libera me ab operariis iniquitatis et a viris sanguinum salva me
quia ecce ceperunt animam meam inruerunt in me fortes  quia ecce insidiati sunt animae meae congregantur adversum me fortissimi
neque iniquitas mea neque peccatum meum Domine sine iniquitate cucurri et direxi  absque iniquitate mea et absque peccato meo Domine non egi inique et illi currunt et praeparantur
exsurge in occursum meum et vide et tu Domine Deus virtutum Deus Israhel intende ad visitandas omnes gentes non miserearis omnibus qui operantur iniquitatem diapsalma  surge ex adverso pro me et respice et tu Domine Deus exercituum Deus Israhel evigila ut visites omnes gentes non miserearis universis qui operantur iniquitatem semper
convertentur ad vesperam et famem patientur ut canes et circuibunt civitatem  revertantur ad vesperam et latrent ut canis et circumeant civitatem
ecce loquentur in ore suo et gladius in labiis eorum quoniam quis audivit  ecce loquuntur in ore suo gladii in labiis eorum quasi nemo audiat
et tu Domine deridebis eos ad nihilum deduces omnes gentes  tu autem Domine deridebis eos subsannabis omnes gentes
fortitudinem meam ad te custodiam quia Deus susceptor meus  fortitudinem meam ad te servabo quoniam tu Deus elevator meus
Deus meus voluntas eius praeveniet me  Dei mei misericordia praeveniet me
Deus ostendet mihi super inimicos meos ne occidas eos nequando obliviscantur populi mei disperge illos in virtute tua et depone eos protector meus Domine  Deus ostendit mihi in insidiatoribus meis ne occidas eos ne forte obliviscantur populi mei disperge eos in fortitudine tua et destrue eos protector noster Domine
delictum oris eorum sermonem labiorum ipsorum et conprehendantur in superbia sua et de execratione et mendacio adnuntiabuntur  in peccato oris sui in sermone labiorum suorum et capiantur in superbia sua maledictionem et mendacium narrantes
in consummatione in ira consummationis et non erunt et scient quia Deus dominatur Iacob finium terrae diapsalma  consume in furore consume ut non subsistant et sciant quoniam Deus dominatur Iacob in finibus terrae semper
convertentur ad vesperam et famem patientur ut canes et circuibunt civitatem  et convertantur ad vesperam et latrent ut canis et circumeant civitatem
ipsi dispergentur ad manducandum si vero non fuerint saturati et murmurabunt  ipsi vagabuntur ut comedant et cum saturati non fuerint murmurabunt
ego autem cantabo fortitudinem tuam et exultabo mane misericordiam tuam quia factus es susceptor meus et refugium meum in die tribulationis meae  ego autem cantabo imperium tuum et laudabo mane misericordiam tuam quoniam factus es fortitudo mea et refugium in die tribulationis meae
adiutor meus tibi psallam quia Deus susceptor meus es Deus meus misericordia mea  tibi cantabo quoniam Deus adiutor meus fortitudo mea Deus misericordia mea