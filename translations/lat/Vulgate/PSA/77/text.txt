intellectus Asaph adtendite populus meus legem meam inclinate aurem vestram in verba oris mei  eruditionis Asaph ausculta populus meus legem meam inclinate aurem vestram ad verba oris mei
aperiam in parabola os meum eloquar propositiones ab initio  aperiam in parabula os meum loquar enigmata antiqua
quanta audivimus et cognovimus ea et patres nostri narraverunt nobis  quae audivimus et cognovimus et patres nostri narraverunt nobis
non sunt occultata a filiis eorum in generationem alteram narrantes laudes Domini et virtutes eius et mirabilia eius quae fecit  non sunt abscondita a filiis eorum a generatione sequenti narrante laudes Domini et potentiam eius et mirabilia eius quae fecit
et suscitavit testimonium in Iacob et legem posuit in Israhel quanta mandavit patribus nostris nota facere ea filiis suis  statuit contestationem Iacob et legem posuit in Israhel quae mandavit patribus nostris ut docerent filios suos
ut cognoscat generatio altera filii qui nascentur et exsurgent et narrabunt filiis suis  ut cognosceret generatio subsequens filii nascituri surgent et narrabunt filiis suis
ut ponant in Deo spem suam et non obliviscantur opera Dei et mandata eius exquirant  ut ponant in Deo spem suam et non obliviscantur cogitationum eius et mandata eius custodiant
ne fiant sicut patres eorum generatio prava et exasperans generatio quae non direxit cor suum et non est creditus cum Deo spiritus eius  ut non sint sicut patres eorum generatio declinans et provocans generatio quae non praeparavit cor suum et non credidit Deo spiritus eius
filii Effrem intendentes et mittentes arcus conversi sunt in die belli  filii Efraim intendentes et mittentes arcum terga verterunt in die belli
non custodierunt testamentum Dei et in lege eius noluerunt ambulare  non custodierunt pactum Dei sui et in lege eius noluerunt ingredi
et obliti sunt benefactorum eius et mirabilium eius quae ostendit eis  et obliti sunt commutationum eius et mirabilium eius quae ostendit eis
coram patribus eorum quae fecit mirabilia in terra Aegypti in campo Taneos  coram patribus eorum fecit mirabilia in terra Aegypto in regione Taneos
interrupit mare et perduxit eos statuit aquas quasi utrem  divisit mare et transduxit eos et stare fecit aquas quasi acervum
et deduxit eos in nube diei et tota nocte in inluminatione ignis  et duxit eos in nube per diem et tota nocte in lumine ignis
interrupit petram in heremo et adaquavit eos velut in abysso multa  scidit petram in deserto et potum dedit quasi de abyssis magnis
et eduxit aquam de petra et deduxit tamquam flumina aquas  et eduxit rivos de petra et elicuit quasi flumina aquas
et adposuerunt adhuc peccare ei in ira excitaverunt Excelsum in inaquoso  et addiderunt ultra peccare ei ut provocarent Excelsum in invio
et temptaverunt Deum in cordibus suis ut peterent escas animabus suis  et temptaverunt Deum in cordibus suis petentes cibum animae suae
et male locuti sunt de Deo dixerunt numquid poterit Deus parare mensam in deserto  et loquentes contra Deum dicebant numquid poterit Deus ponere mensam in solitudine
quoniam percussit petram et fluxerunt aquae et torrentes inundaverunt numquid et panem potest dare aut parare mensam populo suo  ecce percussit petram et fluxerunt aquae et torrentes inundaverunt numquid et panem poterit dare aut praeparare carnem populo suo
ideo audivit Dominus et distulit et ignis accensus est in Iacob et ira ascendit in Israhel  ideo audivit Dominus et non distulit et ignis accensus est in Iacob et furor ascendit in Israhel
quia non crediderunt in Deo nec speraverunt in salutare eius  quia non crediderunt Deo nec habuerunt fiduciam in salutari eius
et mandavit nubibus desuper et ianuas caeli aperuit  et praecepit nubibus desuper et portas caeli aperuit
et pluit illis manna ad manducandum et panem caeli dedit eis  et pluit super eos man ut comederent et triticum caeli dedit eis
panem angelorum manducavit homo cibaria misit eis in abundantiam  panem fortium comedit vir cibaria misit eis in saturitatem
transtulit austrum de caelo et induxit in virtute sua africum  abstulit eurum de caelo et induxit in fortitudine sua africum
et pluit super eos sicut pulverem carnes et sicut harenam maris volatilia pinnata  et pluit super eos quasi pulverem carnes et quasi harenam maris volatilia pinnata
et ceciderunt in medio castrorum eorum circa tabernacula eorum  et ceciderunt in medio castrorum eius in circuitu tabernaculorum eius
et manducaverunt et saturati sunt nimis et desiderium eorum adtulit eis  et comederunt et saturati sunt nimis et desiderium eorum adtulit eis
non sunt fraudati a desiderio suo adhuc escae eorum erant in ore ipsorum  non indiguerunt de cupiditate sua cum adhuc cibus esset in ore eorum
et ira Dei ascendit in eos et occidit pingues eorum et electos Israhel inpedivit  furor ergo Dei ascendit super eos et occidit pingues eorum et electos Israhel incurvavit
in omnibus his peccaverunt adhuc et non crediderunt mirabilibus eius  in omnibus his peccaverunt ultra et non crediderunt mirabilibus eius
et defecerunt in vanitate dies eorum et anni eorum cum festinatione  et consumpsit in vanitate dies eorum et annos eorum velociter
cum occideret eos quaerebant eum et revertebantur et diluculo veniebant ad Deum  si occidebat eos tunc requirebant eum et convertebantur et diluculo consurgebant ad Deum
et rememorati sunt quia Deus adiutor est eorum et Deus excelsus redemptor eorum est  et recordabantur quia Deus fortitudo eorum et Deus excelsus redemptor eorum
et dilexerunt eum in ore suo et lingua sua mentiti sunt ei  et lactaverunt eum in ore suo et lingua sua mentiti sunt ei
cor autem ipsorum non erat rectum cum eo nec fideles habiti sunt in testamento eius  cor autem eorum non erat firmum cum eo nec permanserunt in pacto eius
ipse autem est misericors et propitius fiet peccatis eorum et non perdet eos et abundabit ut avertat iram suam et non accendet omnem iram suam  ipse vero misericors propitiabitur iniquitati et non disperdet multumque avertit iram suam et non suscitavit totum furorem suum
et recordatus est quia caro sunt spiritus vadens et non rediens  sed recordatus est quia caro essent spiritus vadens et non revertens
quotiens exacerbaverunt eum in deserto in ira concitaverunt eum in inaquoso  quotiens provocaverunt eum in deserto adflixerunt eum in solitudine
et conversi sunt et temptaverunt Deum et Sanctum Israhel exacerbaverunt  et conversi sunt et temptaverunt Deum et Sanctum Israhel concitaverunt
non sunt recordati manus eius die qua redemit eos de manu tribulantis  non sunt recordati manus eius diei qua redemit eos a tribulante
sicut posuit in Aegypto signa sua et prodigia sua in campo Taneos  qui fecit in Aegypto signa sua et ostenta sua in regione Taneos
et convertit in sanguine flumina eorum et imbres eorum ne biberent  qui convertit in sanguine fluvios eorum et rivos eorum ut non biberent
misit in eos cynomiam et comedit eos et ranam et disperdit eos  qui inmisit eis genus omne muscarum ut comederent eos et ranas ut disperderent eos
et dedit erugini fructus eorum et labores eorum lucustae  qui dedit brucho germen eorum et laborem eorum lucustae
et occidit in grandine vineam eorum et moros eorum in pruina  qui occidit in grandine vineas eorum et sycomoros eorum in frigore
et tradidit grandini iumenta eorum et possessionem eorum igni  qui tradidit grandini pascua eorum et iumenta eorum volucribus
misit in eos iram indignationis suae indignationem et iram et tribulationem inmissionem per angelos malos  qui misit in eos iram furoris sui indignationem et comminationem et angustiam inmissionem angelorum malorum
viam fecit semitae irae suae non pepercit a morte animarum eorum et iumenta eorum in morte conclusit  munivit semitam furori suo non pepercit morti animae eorum et animantia eorum pesti tradidit
et percussit omne primitivum in terra Aegypti primitias laborum eorum in tabernaculis Cham  et percussit omne primogenitum in Aegypto principium partus in tabernaculis Cham
et abstulit sicut oves populum suum et perduxit eos tamquam gregem in deserto  et tulit veluti oves populum suum et minavit eos sicut gregem in deserto
et deduxit eos in spe et non timuerunt et inimicos eorum operuit mare  et duxit eos cum fiducia et absque timore inimicos autem eorum operuit mare
et induxit eos in montem sanctificationis suae montem quem adquisivit dextera eius et eiecit a facie eorum gentes et sorte divisit eis terram in funiculo distributionis  et adduxit eos ad terminum sanctificatum suum montem istum quem possedit dextera eius et eiecit a facie eorum gentes et possidere eos fecit in funiculo hereditatem
et habitare fecit in tabernaculis eorum tribus Israhel  et conlocavit in tabernaculis eorum tribus Israhel
et temptaverunt et exacerbaverunt Deum excelsum et testimonia eius non custodierunt  et temptaverunt et provocaverunt Deum excelsum et testimonia eius non custodierunt
et averterunt se et non servaverunt pactum quemadmodum patres eorum conversi sunt in arcum pravum  et aversi sunt et praevaricati sunt ut patres eorum incurvati sunt quasi arcus inutilis
et in ira concitaverunt eum in collibus suis et in sculptilibus suis ad aemulationem eum provocaverunt  et provocaverunt eum in excelsis suis et in sculptilibus suis ad aemulandum concitaverunt
audivit Deus et sprevit et ad nihilum redegit valde Israhel  audivit Deus et non distulit et proiecit vehementer Israhel
et reppulit tabernaculum Selo tabernaculum suum ubi habitavit in hominibus  et reliquit tabernaculum Selo tentorium quod conlocavit inter homines
et tradidit in captivitatem virtutem eorum et pulchritudinem eorum in manus inimici  tradidit in captivitatem gloriam suam et decorem suum in manu hostis
et conclusit in gladio populum suum et hereditatem suam sprevit  et conclusit in gladio populum suum et in hereditate sua non distulit
iuvenes eorum comedit ignis et virgines eorum non sunt lamentatae  iuvenes eius devoravit ignis et virgines eius nemo luxit
sacerdotes eorum in gladio ceciderunt et viduae eorum non plorabuntur  sacerdotes eius gladio ceciderunt et viduae eius non sunt fletae
et excitatus est tamquam dormiens Dominus tamquam potens crapulatus a vino  et evigilavit quasi dormiens Dominus quasi fortis post crapulam vini
et percussit inimicos suos in posteriora obprobrium sempiternum dedit illis  et percussit hostes suos retrorsum obprobrium sempiternum dedit eos
et reppulit tabernaculum Ioseph et tribum Effrem non elegit  et proiecit tabernaculum Ioseph et tribum Efraim non elegit
et elegit tribum Iuda montem Sion quem dilexit  sed elegit tribum Iuda montem Sion quem dilexit
et aedificavit sicut unicornium sanctificium suum in terra quam fundavit in saecula  et aedificavit in similitudinem monoceroton sanctuarium suum quasi terram fundavit illud in saeculum
et elegit David servum suum et sustulit eum de gregibus ovium de post fetantes accepit eum  et elegit David servum suum et tulit eum de gregibus ovium sequentem fetas adduxit eum
pascere Iacob servum suum et Israhel hereditatem suam  ut pasceret Iacob populum eius et Israhel hereditatem eius
et pavit eos in innocentia cordis sui et in intellectibus manuum suarum deduxit eos  qui pavit eos in simplicitate cordis sui et in prudentia manuum suarum dux eorum fuit