in finem psalmus David  victori canticum David
in te Domine speravi non confundar in aeternum in iustitia tua libera me  in te Domine speravi non confundar in aeternum in iustitia tua salva me
inclina ad me aurem tuam adcelera ut eruas me esto mihi in Deum protectorem et in domum refugii ut salvum me facias  inclina ad me aurem tuam velociter libera me esto mihi in lapidem fortissimum et in domum munitam ut salves me
quoniam fortitudo mea et refugium meum es tu et propter nomen tuum deduces me et enutries me  quia petra mea et munitio mea tu es et propter nomen tuum dux meus eris et enutries me
educes me de laqueo hoc quem absconderunt mihi quoniam tu es protector meus  educes me de rete quod absconderunt mihi quia tu fortitudo mea es
in manus tuas commendabo spiritum meum redemisti me Domine Deus veritatis  in manu tua commendabo spiritum meum redemisti me Domine Deus veritatis
odisti observantes vanitates supervacue ego autem in Domino speravi  odisti custodientes vanitates frustra ego autem in Domino confisus sum
exultabo et laetabor in misericordia tua quoniam respexisti humilitatem meam salvasti de necessitatibus animam meam  exultabo et laetabor in misericordia tua quia vidisti adflictionem meam cognovisti tribulationes animae meae
nec conclusisti me in manibus inimici statuisti in loco spatioso pedes meos  et non conclusisti me in manibus inimici posuisti in latitudine pedes meos
miserere mei Domine quoniam tribulor conturbatus est in ira oculus meus anima mea et venter meus  miserere mei Domine quoniam tribulor caligavit in furore oculus meus anima mea et venter meus
quoniam defecit in dolore vita mea et anni mei in gemitibus infirmata est in paupertate virtus mea et ossa mea conturbata sunt  quia consumptae sunt in maerore vitae meae et anni mei in gemitu infirmata est in iniquitate fortitudo mea et ossa mea contabuerunt
super omnes inimicos meos factus sum obprobrium et vicinis meis valde et timor notis meis qui videbant me foras fugerunt a me  apud omnes hostes meos factus sum obprobrium et vicinis meis nimis et timor notis meis qui videbant me in plateis fugiebant me
oblivioni datus sum tamquam mortuus a corde factus sum tamquam vas perditum  oblivioni traditus sum quasi mortuus a corde factus sum quasi vas perditum
quoniam audivi vituperationem multorum commorantium in circuitu in eo dum convenirent simul adversus me accipere animam meam consiliati sunt  audivi enim obprobrium multorum congregationem in circuitu cum inirent consilium adversum me et ut auferrent animam meam cogitarent
ego autem in te speravi Domine dixi Deus meus es tu  ego autem in te speravi Domine dixi Deus meus es tu
in manibus tuis sortes meae eripe me de manu inimicorum meorum et a persequentibus me  in manu tua tempora mea libera me de manu inimicorum meorum et persequentium me
inlustra faciem tuam super servum tuum salvum me fac in misericordia tua  ostende faciem tuam super servum tuum salva me in misericordia tua
Domine ne confundar quoniam invocavi te erubescant impii et deducantur in infernum  Domine ne confundar quia invocavi te confundantur impii taceant in inferno
muta fiant labia dolosa quae loquuntur adversus iustum iniquitatem in superbia et in abusione  muta fiant labia mendacii quae loquuntur contra iustum vetera in superbia et despectione
quam magna multitudo dulcedinis tuae Domine quam abscondisti timentibus te perfecisti eis qui sperant in te in conspectu filiorum hominum quam multa est bonitas tua quam abscondisti timentibus te operatus es sperantibus in te in conspectu filiorum hominum
abscondes eos in abdito faciei tuae a conturbatione hominum proteges eos in tabernaculo a contradictione linguarum abscondes eos in protectione vultus tui a duritia viri abscondes eos in umbra a contradictione linguarum
benedictus Dominus quoniam mirificavit misericordiam suam mihi in civitate munita benedictus Dominus qui mirabilem fecit misericordiam suam mihi in civitate munita
ego autem dixi in excessu mentis meae proiectus sum a facie oculorum tuorum ideo exaudisti vocem orationis meae dum clamarem ad te ego autem dixi in stupore meo proiectus sum de conspectu oculorum eius ergone audisti vocem deprecationis meae cum clamarem ad te
diligite Dominum omnes sancti eius quoniam veritates requirit Dominus et retribuit abundanter facientibus superbiam diligite Dominum omnes sancti eius fideles servat Dominus et retribuet his qui satis operantur superbiam
viriliter agite et confortetur cor vestrum omnes qui speratis in Domino   confortamini et roboretur cor vestrum omnes qui expectatis Dominum