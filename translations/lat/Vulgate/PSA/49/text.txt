psalmus Asaph Deus deorum Dominus locutus est et vocavit terram a solis ortu usque ad occasum  canticum Asaph fortis Deus Dominus locutus est et vocavit terram ab ortu solis usque ad occasum eius
ex Sion species decoris eius  de Sion perfecta decore Deus apparuit
Deus manifeste veniet Deus noster et non silebit ignis in conspectu eius exardescet et in circuitu eius tempestas valida  veniet Deus noster et non tacebit ignis coram eo vorabit et in circuitu eius tempestas valida
advocabit caelum desursum et terram discernere populum suum  vocabit caelum desursum et terram ut iudicet populum suum
congregate illi sanctos eius qui ordinant testamentum eius super sacrificia  congregate mihi sanctos meos qui feriunt pactum meum in sacrificio
et adnuntiabunt caeli iustitiam eius quoniam Deus iudex est diapsalma  et adnuntiabunt caeli iustitiam eius quia Deus iudex est semper
audi populus meus et loquar tibi Israhel et testificabor tibi Deus Deus tuus ego sum  audi popule meus et loquar Israhel et contestabor te Deus Deus tuus ego sum
non in sacrificiis tuis arguam te holocausta autem tua in conspectu meo sunt semper  non propter victimas tuas arguam te et holocaustomata tua coram me sunt semper
non accipiam de domo tua vitulos neque de gregibus tuis hircos  non accipiam de domo tua vitulum neque de gregibus tuis hircos
quoniam meae sunt omnes ferae silvarum iumenta in montibus et boves  mea sunt enim omnia animalia silvarum pecudes in montibus milium
cognovi omnia volatilia caeli et pulchritudo agri mecum est  scio omnes aves montium et universitas agri mecum est
si esuriero non dicam tibi meus est enim orbis terrae et plenitudo eius  si esuriero non dicam tibi meus est enim orbis et plenitudo eius
numquid manducabo carnes taurorum aut sanguinem hircorum potabo  numquid comedam carnem taurorum aut sanguinem hircorum bibam
immola Deo sacrificium laudis et redde Altissimo vota tua  immola Deo laudem et redde Altissimo vota tua
et invoca me in die tribulationis et eruam te et honorificabis me diapsalma  et invoca me in die tribulationis liberabo te et glorificabis me
peccatori autem dixit Deus quare tu enarras iustitias meas et adsumis testamentum meum per os tuum  impio autem dixit Deus quid tibi est cum narratione praeceptorum meorum et ut adsumas pactum meum in ore tuo
tu vero odisti disciplinam et proiecisti sermones meos retrorsum  qui odisti disciplinam et proiecisti verba mea post te
si videbas furem currebas cum eo et cum adulteris portionem tuam ponebas  si videbas furem consentiebas ei et cum adulteris erat pars tua
os tuum abundavit malitia et lingua tua concinnabat dolos  os tuum dimisisti ad malitiam et lingua tua concinnavit dolum
sedens adversus fratrem tuum loquebaris et adversus filium matris tuae ponebas scandalum  sedens adversum fratrem tuum loquebaris et adversum filium matris tuae fabricabaris obprobrium
haec fecisti et tacui existimasti inique quod ero tui similis arguam te et statuam contra faciem tuam  haec fecisti et tacui existimasti futurum me similem tui arguam te et proponam te ante oculos tuos
intellegite nunc haec qui obliviscimini Deum nequando rapiat et non sit qui eripiat  intellegite hoc qui obliviscimini Deum ne forte capiam et non sit qui liberet
sacrificium laudis honorificabit me et illic iter quod ostendam illi salutare Dei  qui immolat confessionem glorificat me et qui ordinate ambulat ostendam ei salutare Dei