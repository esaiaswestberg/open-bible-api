ipsi David noli aemulari in malignantibus neque zelaveris facientes iniquitatem  David aleph noli contendere cum malignis neque aemuleris facientes iniquitatem
quoniam tamquam faenum velociter arescent et quemadmodum holera herbarum cito decident  quoniam sicut herba velociter conterentur et sicut holus viride arescent
spera in Domino et fac bonitatem et inhabita terram et pasceris in divitiis eius  beth spera in Domino et fac bonum peregrinare in terra et pascere fide
delectare in Domino et dabit tibi petitiones cordis tui  et delectare in Domino et dabit tibi petitiones cordis tui
revela Domino viam tuam et spera in eum et ipse faciet  gimel volve super Dominum viam tuam et confide in eo et ipse faciet
et educet quasi lumen iustitiam tuam et iudicium tuum tamquam meridiem  et educet sicut lumen iustitiam tuam et iudicium tuum sicut meridiem
subditus esto Domino et ora eum noli aemulari in eo qui prosperatur in via sua in homine faciente iniustitias  deleth tace Domino et expecta eum noli contendere adversum eum qui proficit in via sua adversum virum qui facit quae cogitat
desine ab ira et derelinque furorem noli aemulari ut maligneris  he dimitte iram et relinque furorem noli contendere ut malefacias
quoniam qui malignantur exterminabuntur sustinentes autem Dominum ipsi hereditabunt terram  quoniam qui malefaciunt interibunt expectantes autem Dominum ipsi hereditabunt terram
et adhuc pusillum et non erit peccator et quaeres locum eius et non invenies  vav adhuc enim modicum et non erit impius et cogitabis de loco eius et non subsistet
mansueti autem hereditabunt terram et delectabuntur in multitudine pacis  mites autem hereditabunt terram et delectabuntur in multitudine pacis
observabit peccator iustum et stridebit super eum dentibus suis  zai cogitat impius de iusto et frendet adversum eum dentibus suis
Dominus autem inridebit eum quia prospicit quoniam veniet dies eius  Dominus deridebit eum videns quod venit dies eius
gladium evaginaverunt peccatores intenderunt arcum suum ut decipiant pauperem et inopem ut trucident rectos corde  heth gladium evaginaverunt impii tetenderunt arcum suum ut percutiant egenum et pauperem et interficiant rectos in via
gladius eorum intret in corda ipsorum et arcus ipsorum confringatur  gladius eorum ingrediatur in cor eorum et arcus eorum confringantur
melius est modicum iusto super divitias peccatorum multas  teth melius est parum iusto quam divitiae impiorum multae
quoniam brachia peccatorum conterentur confirmat autem iustos Dominus  quia brachia impiorum confringentur sublevat autem iustos Dominus
novit Dominus dies inmaculatorum et hereditas eorum in aeternum erit  ioth novit Dominus diem inmaculatorum et hereditas eorum aeterna erit
non confundentur in tempore malo et in diebus famis saturabuntur  non confundentur in tempore malo et in diebus famis saturabuntur
quia peccatores peribunt inimici vero Domini mox honorificati fuerint et exaltati deficientes quemadmodum fumus defecerunt  caph quia impii peribunt et inimici Domini gloriantes ut monocerotes consumentur sicut fumus consumitur
mutuabitur peccator et non solvet iustus autem miseretur et tribuet  lameth fenus accipit impius et non reddit iustus autem donat et tribuit
quia benedicentes ei hereditabunt terram maledicentes autem ei disperibunt  quia qui benedicti fuerint ab eo hereditabunt terram et qui maledicti interibunt
apud Dominum gressus hominis dirigentur et viam eius volet  mem a Domino gressus viri firmantur et viam eius volet
cum ceciderit non conlidetur quia Dominus subponit manum suam  cum ceciderit non adlidetur quia Dominus sustentat manum eius
iunior fui et senui et non vidi iustum derelictum nec semen eius quaerens panes  nun puer fui siquidem senui et non vidi iustum derelictum neque semen eius quaerens panem
tota die miseretur et commodat et semen illius in benedictione erit  tota die donat et commodat et semen eius in benedictione
declina a malo et fac bonum et inhabita in saeculum saeculi  samech recede a malo et fac bonum et habita in sempiterno
quia Dominus amat iudicium et non derelinquet sanctos suos in aeternum conservabuntur iniusti punientur et semen impiorum peribit  quia Dominus diligit iudicium et non derelinquet sanctos suos ain in aeternum custoditi sunt et semen impiorum periit
iusti autem hereditabunt terram et inhabitabunt in saeculum saeculi super eam iusti hereditabunt terram et habitabunt in saeculum super eam
os iusti meditabitur sapientiam et lingua eius loquetur iudicium fe os iusti meditabitur sapientiam et lingua eius loquetur iudicium
lex Dei eius in corde ipsius et non subplantabuntur gressus eius lex Dei eius in corde eius non deficient gressus eius
considerat peccator iustum et quaerit mortificare eum sade considerat impius iustum et quaerit ut occidat eum
Dominus autem non derelinquet eum in manus eius nec damnabit eum cum iudicabitur illi Dominus non derelinquet eum in manu eius et non condemnabit eum cum iudicatur
expecta Dominum et custodi viam eius et exaltabit te ut hereditate capias terram cum perierint peccatores videbis coph expecta Dominum et custodi viam eius et exaltabit te ut possideas terram cum interibunt impii videbis
vidi impium superexaltatum et elevatum sicut cedros Libani res vidi impium robustum et fortissimum sicut indigenam virentem
et transivi et ecce non erat et quaesivi eum et non est inventus locus eius et transivi et ecce non erat et quaesivi eum et non est inventus
custodi innocentiam et vide aequitatem quoniam sunt reliquiae homini pacifico sen custodi simplicitatem et vide rectum quia erit ad extremum viro pax
iniusti autem disperibunt simul reliquiae impiorum peribunt iniqui autem delebuntur pariter et novissimum impiorum peribit
salus autem iustorum a Domino et protector eorum in tempore tribulationis thau salus iustorum a Domino fortitudo eorum in tempore tribulationis
et adiuvabit eos Dominus et liberabit eos et eruet eos a peccatoribus et salvabit eos quia speraverunt in eo   et auxiliabitur eis Dominus et salvabit eos ab impiis quia speraverunt in eo