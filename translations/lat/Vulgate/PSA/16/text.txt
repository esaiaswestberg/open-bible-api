oratio David exaudi Domine iustitiam meam intende deprecationem meam auribus percipe orationem meam non in labiis dolosis  oratio David audi Deus iustum intende deprecationem meam auribus percipe orationem meam absque labiis mendacii
de vultu tuo iudicium meum prodeat oculi tui videant aequitates  de vultu tuo iudicium meum prodeat oculi tui videant aequitates
probasti cor meum visitasti nocte igne me examinasti et non est inventa in me iniquitas  probasti cor meum visitasti nocte conflasti me et non invenisti
ut non loquatur os meum opera hominum propter verba labiorum tuorum ego custodivi vias duras  cogitationes meas transire os meum in opere hominum propter verbum labiorum tuorum ego observavi vias latronis
perfice gressus meos in semitis tuis ut non moveantur vestigia mea  sustenta gressus meos in callibus tuis et non labentur vestigia mea
ego clamavi quoniam exaudisti me Deus inclina aurem tuam mihi et exaudi verba mea  ego invocavi te quia exaudies me Deus inclina aurem tuam mihi audi eloquium meum
mirifica misericordias tuas qui salvos facis sperantes in te  mirabilem fac misericordiam tuam salvator sperantium
a resistentibus dexterae tuae custodi me ut pupillam oculi sub umbra alarum tuarum proteges me  a resistentibus dexterae tuae custodi me quasi pupillam intus in oculo in umbra alarum tuarum protege me
a facie impiorum qui me adflixerunt inimici mei animam meam circumdederunt *super me;  a facie impiorum vastantium me inimici mei animam meam circumdederunt
adipem suum concluserunt os eorum locutum est superbia  adipe suo concluserunt et ore locuti sunt superbe
proicientes me nunc circumdederunt me oculos suos statuerunt declinare in terram  incedentes adversum me nunc circumdederunt me oculos suos posuerunt declinare in terram
susceperunt me sicut leo paratus ad praedam et sicut catulus leonis habitans in abditis  similitudo eius quasi leonis desiderantis praedam et quasi catuli leonis sedentis in absconditis
exsurge Domine praeveni eum et subplanta eum eripe animam meam ab impio frameam tuam  surge Domine praeveni faciem eius incurva eum salva animam meam ab impio qui est gladius tuus
ab inimicis manus tuae Domine a paucis de terra divide eos in vita eorum de absconditis tuis adimpletus est venter eorum saturati sunt filiis et dimiserunt reliquias suas parvulis suis  a viris manus tuae Domine qui mortui sunt in profundo quorum pars in vita et quorum de absconditis tuis replesti ventrem qui satiabuntur filiis et dimittent reliquias suas parvulis eorum
ego autem in iustitia apparebo conspectui tuo satiabor cum apparuerit gloria tua  ego in iustitia videbo faciem tuam implebor cum evigilavero similitudine tua