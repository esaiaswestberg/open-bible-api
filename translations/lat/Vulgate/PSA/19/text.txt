in finem psalmus David  victori canticum David
exaudiat te Dominus in die tribulationis protegat te nomen Dei Iacob  exaudiat te Dominus in die tribulationis protegat te nomen Dei Iacob
mittat tibi auxilium de sancto et de Sion tueatur te  mittat tibi auxilium de sancto et de Sion roboret te
memor sit omnis sacrificii tui et holocaustum tuum pingue fiat diapsalma  memor sit omnis sacrificii tui et holocaustum tuum pingue fiat semper
tribuat tibi secundum cor tuum et omne consilium tuum confirmet  det tibi secundum cor tuum et omnem voluntatem tuam impleat
laetabimur in salutari tuo et in nomine Dei nostri magnificabimur  laudabimus in salutari tuo et in nomine Dei nostri ducemus choros
impleat Dominus omnes petitiones tuas nunc cognovi quoniam salvum fecit Dominus christum suum exaudiet illum de caelo sancto suo in potentatibus salus dexterae eius  impleat Dominus omnes petitiones tuas nunc scio quoniam salvabit Dominus christum suum exaudiet eum de caelo sancto suo in fortitudine salutis dexterae suae
hii in curribus et hii in equis nos autem in nomine Domini Dei nostri invocabimus  hii in curribus et hii in equis nos autem nominis Domini Dei nostri recordabimur
ipsi obligati sunt et ceciderunt nos vero surreximus et erecti sumus  ipsi incurvati sunt et ceciderunt nos autem resurreximus et erecti sumus
Domine salvum fac regem et exaudi nos in die qua invocaverimus te  Domine salva rex exaudiet nos in die qua invocaverimus