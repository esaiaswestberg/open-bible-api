canticum graduum saepe expugnaverunt me a iuventute mea dicat nunc Israhel  canticum graduum saepe expugnaverunt me ab adulescentia mea dicat nunc Israhel
saepe expugnaverunt me a iuventute mea etenim non potuerunt mihi  saepe expugnaverunt me ab adulescentia mea sed non potuerunt mihi
supra dorsum meum fabricabantur peccatores prolongaverunt iniquitatem suam  super cervicem meam arabant arantes prolongaverunt sulcum suum
Dominus iustus concidet cervices peccatorum  Dominus iustus concidet laqueos impiorum
confundantur et convertantur retrorsum omnes qui oderunt Sion  confundantur et revertantur retrorsum omnes qui oderunt Sion
fiant sicut faenum tectorum quod priusquam evellatur exaruit  fiant sicut faenum tectorum quod statim ut viruerit arescet
de quo non implevit manum suam qui metit et sinum suum qui manipulos colligit  de quo non implebit manum suam messor et sinum suum manipulos faciens
et non dixerunt qui praeteribant benedictio Domini super vos benediximus vobis in nomine Domini  de quo non dixerunt transeuntes benedictio Domini super vos benediximus vobis in nomine Domini