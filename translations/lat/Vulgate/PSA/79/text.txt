in finem pro his qui commutabuntur testimonium Asaph psalmus  victori pro liliis testimonii Asaph canticum
qui regis Israhel intende qui deducis tamquam oves Ioseph qui sedes super cherubin manifestare  qui pascis Israhel ausculta qui ducis quasi gregem Ioseph qui sedes super cherubin ostendere
coram Effraim et Beniamin et Manasse excita potentiam tuam et veni ut salvos facias nos  ante Efraim et Beniamin et Manasse suscita fortitudinem tuam et veni ut salvos facias nos
Deus converte nos et ostende faciem tuam et salvi erimus  Deus converte nos et ostende faciem tuam et salvi erimus
Domine Deus virtutum quousque irasceris super orationem servi tui  Domine Deus exercituum usquequo fumabis ad orationem populi tui
cibabis nos pane lacrimarum et potum dabis nobis in lacrimis in mensura  cibasti nos pane flebili et potasti nos in lacrimis tripliciter
posuisti nos in contradictionem vicinis nostris et inimici nostri subsannaverunt nos  posuisti nos contentionem vicinis nostris et inimici nostri subsannaverunt nos
Deus virtutum converte nos et ostende faciem tuam et salvi erimus  Deus exercituum converte nos et ostende faciem tuam et salvi erimus
vineam de Aegypto transtulisti eiecisti gentes et plantasti eam  vineam de Aegypto tulisti eiecisti gentes et plantasti eam
dux itineris fuisti in conspectu eius et plantasti radices eius et implevit terram  praeparasti ante faciem eius et stabilisti radices eius et implevit terram
operuit montes umbra eius et arbusta eius cedros Dei  operti sunt montes umbra eius et ramis illius cedri Dei
extendit palmites suos usque ad mare et usque ad Flumen propagines eius  expandit comas suas usque ad mare et usque ad Flumen germina sua
ut quid destruxisti maceriam eius et vindemiant eam omnes qui praetergrediuntur viam  quare dissipasti maceriam eius et vindemiaverunt eam omnes qui transeunt per viam
exterminavit eam aper de silva et singularis ferus depastus est eam  vastavit eam aper de silva et omnes bestiae agri depastae sunt eam
Deus virtutum convertere respice de caelo et vide et visita vineam istam  Deus exercituum revertere obsecro respice de caelo et vide et visita vineam hanc
et perfice eam quam plantavit dextera tua et super filium quem confirmasti tibi  et radicem quam plantavit dextera tua et filium quem confirmasti tibi
incensa igni et suffossa ab increpatione vultus tui peribunt  succensam igni et deramatam ab increpatione faciei tuae pereant
fiat manus tua super virum dexterae tuae et super filium hominis quem confirmasti tibi  fiat manus tua super virum dexterae tuae et super filium hominis quem confirmasti tibi
et non discedimus a te vivificabis nos et nomen tuum invocabimus  et non recedemus a te vivificabis nos et nomine tuo vocabimur
Domine Deus virtutum converte nos et ostende faciem tuam et salvi erimus  Domine Deus exercituum converte nos et ostende faciem tuam et salvi erimus