in finem pro populo qui a sanctis longe factus est David in tituli inscriptione cum tenuerunt eum Allophili in Geth  victori pro columba muta eo quod procul abierit David humilis et simplex quando tenuerunt eum Palestini in Geth
miserere mei Deus quoniam conculcavit me homo tota die inpugnans tribulavit me  miserere mei Deus quoniam conculcavit me homo tota die pugnans tribulavit me
conculcaverunt me inimici mei tota die quoniam multi bellantes adversum me  conculcaverunt me insidiatores mei tota die multi enim qui pugnant contra me Altissime
ab altitudine diei timebo ego vero in te sperabo  quacumque die territus fuero ego in te confidam
in Deo laudabo sermones meos in Deo speravi non timebo quid faciat mihi caro  in Deo laudavi verbum in Deo speravi non timebo quid faciat caro mihi
tota die verba mea execrabantur adversum me omnia consilia eorum in malum  tota die sermonibus me adfligebant contra me omnes cogitationes eorum in malum
inhabitabunt et abscondent ipsi calcaneum meum observabunt sicut sustinuerunt animam meam  congregabuntur abscondite plantas meas observabunt expectantes animam meam
pro nihilo salvos facies illos in ira populos confringes Deus  quia nullus est salvus in eis in furore populos detrahet Deus
vitam meam adnuntiavi tibi posuisti lacrimas meas in conspectu tuo sicut et in promissione tua  secretiora mea numerasti pone lacrimam meam in conspectu tuo sed non in narratione tua
tunc convertentur inimici mei retrorsum in quacumque die invocavero te ecce cognovi quoniam Deus meus es  tunc convertentur inimici mei retrorsum in quacumque die invocavero hoc scio quia Deus meus es
in Deo laudabo verbum in Domino laudabo sermonem in Deo speravi non timebo quid faciat mihi homo  in Deo laudabo verbum in Domino praedicabo sermonem in Deo speravi non timebo quid faciat homo mihi
in me sunt Deus vota *tua; quae reddam laudationes tibi in me sunt Deus vota tua reddam gratiarum actiones tibi
quoniam eripuisti animam meam de morte et pedes meos de lapsu ut placeam coram Deo in lumine viventium   quia liberasti animam meam de morte et pedes meos de lapsu ut ambulem coram Deo in luce viventium