canticum psalmi filiis Core secunda sabbati  canticum psalmi filiorum Core
magnus Dominus et laudabilis nimis in civitate Dei nostri in monte sancto eius  magnus Dominus et laudabilis nimis in civitate Dei nostri in monte sancto suo
fundatur exultatione universae terrae montes Sion latera aquilonis civitas regis magni  specioso germini gaudio universae terrae monti Sion lateribus aquilonis civitatulae regis magni
Deus in domibus eius cognoscitur cum suscipiet eam  Deus in domibus eius agnitus est in auxiliando
quoniam ecce reges congregati sunt convenerunt in unum  quia ecce reges congregati sunt venerunt simul
ipsi videntes sic admirati sunt conturbati sunt commoti sunt  ipsi videntes sic obstipuerunt conturbati sunt admirati sunt
tremor adprehendit eos ibi dolores ut parturientis  horror possedit eos ibi dolor quasi parturientis
in spiritu vehementi conteres naves Tharsis  in vento uredinis confringes naves maris
sicut audivimus sic vidimus in civitate Domini virtutum in civitate Dei nostri Deus fundavit eam in aeternum diapsalma  sicut audivimus ita vidimus in civitate Dei exercituum in civitate Dei nostri Deus fundavit eam usque in aeternum semper
suscepimus Deus misericordiam tuam in medio templi tui  aestimavimus Deus misericordiam tuam in medio templi tui
secundum nomen tuum Deus sic et laus tua in fines terrae iustitia plena est dextera tua  secundum nomen tuum Deus sic laus tua usque ad extremum terrae iustitia repleta est dextera tua
laetetur mons Sion exultent filiae Iudaeae propter iudicia tua Domine laetetur mons Sion exultent filiae Iudae propter iudicia tua
circumdate Sion et conplectimini eam narrate in turribus eius  circumdate Sion et circumite eam numerate turres eius
ponite corda vestra in virtute eius et distribuite domus eius ut enarretis in progeniem alteram  ponite cor vestrum in moenibus separate palatia eius ut narretis in generatione novissima
quoniam hic est Deus Deus noster in aeternum et in saeculum saeculi ipse reget nos in saecula  quia ipse Deus Deus noster in saeculum et in perpetuum ipse erit dux noster in morte