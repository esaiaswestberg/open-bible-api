in finem pro octava psalmus David  victori pro octava canticum David
salvum me fac Domine quoniam defecit sanctus quoniam deminutae sunt veritates a filiis hominum  salva Domine quoniam defecit sanctus quoniam inminuti sunt fideles a filiis hominum
vana locuti sunt unusquisque ad proximum suum labia dolosa in corde et corde locuti sunt  frustra loquuntur unusquisque proximo suo labium subdolum in corde et corde locuti sunt
disperdat Dominus universa labia dolosa linguam magniloquam  disperdat Dominus omnia labia dolosa linguam magniloquam
qui dixerunt linguam nostram magnificabimus labia nostra a nobis sunt quis noster dominus est  qui dixerunt linguam nostram roboremus labia nostra nobiscum sunt quis dominus noster est
propter miseriam inopum et gemitum pauperum nunc exsurgam dicit Dominus ponam in salutari fiducialiter agam in eo  propter vastitatem inopum et gemitum pauperum nunc consurgam dicit Dominus ponam in salutari auxilium eorum
eloquia Domini eloquia casta argentum igne examinatum probatum terrae purgatum septuplum  eloquia Domini eloquia munda argentum igne probatum separatum a terra colatum septuplum
tu Domine servabis nos et custodies nos a generatione hac et in aeternum  tu Domine custodies ea servabis nos a generatione hac in aeternum
in circuitu impii ambulant secundum altitudinem tuam multiplicasti filios hominum  in circuitu impii ambulabunt cum exaltati fuerint vilissimi filiorum hominum