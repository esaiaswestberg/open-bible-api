in finem David psalmus  pro victoria David canticum Domine investigasti me et cognovisti
Domine probasti me et cognovisti me tu cognovisti sessionem meam et surrectionem meam  tu cognovisti sessionem meam et surrectionem meam
intellexisti cogitationes meas de longe semitam meam et funiculum meum investigasti  intellexisti malum meum de longe semitam meam et accubitionem meam eventilasti
et omnes vias meas praevidisti quia non est sermo in lingua mea  et omnes vias meas intellexisti quia non est eloquium in lingua mea
ecce Domine tu cognovisti omnia novissima et antiqua tu formasti me et posuisti super me manum tuam  ecce Domine nosti omnia retrorsum et ante formasti me et posuisti super me manum tuam
mirabilis facta est scientia tua ex me confortata est non potero ad eam  super me est scientia et excelsior est non potero ad eam
quo ibo ab spiritu tuo et quo a facie tua fugiam  quo ibo ab spiritu tuo et quo a facie tua fugiam
si ascendero in caelum tu illic es si descendero ad infernum ades  si ascendero in caelum ibi es tu si iacuero in inferno ades
si sumpsero pinnas meas diluculo et habitavero in extremis maris  si sumpsero pinnas diluculo habitavero in novissimo maris
etenim illuc manus tua deducet me et tenebit me dextera tua  etiam ibi manus tua deducet me et tenebit me dextera tua
et dixi forsitan tenebrae conculcabunt me et nox inluminatio in deliciis meis  si dixero forte tenebrae operient me nox quoque lux erit circa me
quia tenebrae non obscurabuntur a te et nox sicut dies inluminabitur sicut tenebrae eius ita et lumen eius  nec tenebrae habent tenebras apud te et nox quasi dies lucet similes sunt tenebrae et lux
quia tu possedisti renes meos suscepisti me de utero matris meae  quoniam tu possedisti renes meos orsusque es me in utero matris meae
confitebor tibi quia terribiliter magnificatus es mirabilia opera tua et anima mea cognoscit nimis  confitebor tibi quoniam terribiliter magnificasti me mirabilia opera tua et anima mea novit nimis
non est occultatum os meum a te quod fecisti in occulto et substantia mea in inferioribus terrae  non sunt operta ossa mea a te quibus factus sum in abscondito imaginatus sum in novissimis terrae
inperfectum meum viderunt oculi tui et in libro tuo omnes scribentur die formabuntur et nemo in eis  informem adhuc me viderunt oculi tui et in libro tuo omnes scribentur dies formatae sunt et non est una in eis
mihi autem nimis honorificati sunt amici tui Deus nimis confirmati sunt principatus eorum  mihi autem quam honorabiles facti sunt amici tui Deus quam fortes pauperes eorum
dinumerabo eos et super harenam multiplicabuntur exsurrexi et adhuc sum tecum  dinumerabo eos et harena plures erunt evigilavi et adhuc sum tecum
si occideris Deus peccatores et viri sanguinum declinate a me  si occideris Deus impium viri sanguinum declinate a me
quia dices in cogitatione accipient in vanitate civitates tuas  qui contradicent tibi scelerate elati sunt frustra adversarii tui
nonne qui oderunt te Domine oderam et super inimicos tuos tabescebam  nonne odientes te Domine odivi et contra adversarios tuos distabui
perfecto odio oderam illos inimici facti sunt mihi  perfecto odio oderam illos inimici facti sunt mihi
proba me Deus et scito cor meum interroga me et cognosce semitas meas  scrutare me Deus et cognosce cor meum proba me et scito cogitationes meas
et vide si via iniquitatis in me est et deduc me in via aeterna  et vide si via idoli in me est et deduc me in via aeterna