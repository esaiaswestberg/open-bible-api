canticum psalmi Asaph  canticum psalmi Asaph
Deus quis similis erit tibi ne taceas neque conpescaris Deus  Deus ne taceas ne sileas et non quiescas Deus
quoniam ecce inimici tui sonaverunt et qui oderunt te extulerunt caput  quia ecce inimici tui tumultuati sunt et qui oderunt te levaverunt caput
super populum tuum malignaverunt consilium et cogitaverunt adversus sanctos tuos  contra populum tuum nequiter tractaverunt et inierunt consilium adversum arcanum tuum
dixerunt venite et disperdamus eos de gente et non memoretur nomen Israhel ultra  dixerunt venite et conteramus eos de gente et non sit memoria nominis Israhel ultra
quoniam cogitaverunt unianimiter simul adversum te testamentum disposuerunt  quoniam tractaverunt pariter contra te foedus pepigerunt
tabernacula Idumeorum et Ismahelitae Moab et Aggareni  tabernacula Idumeae et Ismahelitarum Moab et Aggareni
Gebal et Ammon et Amalech alienigenae cum habitantibus Tyrum  Gebal et Ammon et Amalech Palestina cum habitatoribus Tyri
etenim Assur venit cum illis facti sunt in adiutorium filiis Loth diapsalma  sed et Assur venit cum eis facti sunt brachium filiorum Loth semper
fac illis sicut Madiam et Sisarae sicut Iabin in torrente Cison  fac illis sicut Madian et Sisarae sicut Iabin in torrente Cison
disperierunt in Endor facti sunt ut stercus terrae  contriti sunt in Aendor fuerunt quasi sterquilinium terrae
pone principes eorum sicut Oreb et Zeb et Zebee et Salmana omnes principes eorum  pone duces eorum sicut Oreb et Zeb et Zebee et Salmana omnes principes eorum
qui dixerunt hereditate possideamus sanctuarium Dei  qui dixerunt possideamus nobis pulchritudinem Dei
Deus meus pone illos ut rotam sicut stipulam ante faciem venti  Deus meus pone eos ut rotam quasi stipulam ante faciem venti
sicut ignis qui conburit silvam sicut flamma conburens montes  quomodo ignis conburit silvam et sicut flamma devorat montes
ita persequeris illos in tempestate tua et in ira tua turbabis eos  sic persequere eos in tempestate tua et in turbine tuo conturba eos
imple facies illorum ignominia et quaerent nomen tuum Domine  imple facies eorum ignominia et quaerent nomen tuum Domine
erubescant et conturbentur in saeculum saeculi et confundantur et pereant  confundantur et conturbentur usque in saeculum et erubescant et pereant
et cognoscant quia nomen tibi Dominus tu solus Altissimus in omni terra  et sciant quia nomen tuum est Dominus solus tu Excelsus super omnem terram