psalmus cantici in dedicatione domus David  psalmus cantici pro dedicatione domus David
exaltabo te Domine quoniam suscepisti me nec delectasti inimicos meos super me  exaltabo te Domine quoniam salvasti me et non delectasti inimicos meos super me
Domine Deus meus clamavi ad te et sanasti me  Domine Deus meus clamavi ad te et sanasti me
Domine eduxisti ab inferno animam meam salvasti me a descendentibus in lacum  Domine eduxisti de inferno animam meam vivificasti me ne descenderem in lacum
psallite Domino sancti eius et confitemini memoriae sanctitatis eius  cantate Domino sancti eius et confitemini memoriae sanctitatis eius
quoniam ira in indignatione eius et vita in voluntate eius ad vesperum demorabitur fletus et ad matutinum laetitia  quoniam ad momentum est ira eius et vita in repropitiatione eius ad vesperum commorabitur fletus et in matutino laus
ego autem dixi in abundantia mea non movebor in aeternum  ego autem dixi in abundantia mea non commovebor in sempiternum
Domine in voluntate tua praestitisti decori meo virtutem avertisti faciem tuam et factus sum conturbatus  Domine in voluntate tua posuisti monti meo fortitudinem abscondisti faciem tuam et factus sum conturbatus
ad te Domine clamabo et ad Deum meum deprecabor  ad Dominum clamabo et Dominum deprecabor
quae utilitas in sanguine meo dum descendo in corruptionem numquid confitebitur tibi pulvis aut adnuntiabit veritatem tuam  quae est utilitas in sanguine meo cum descendero in corruptionem numquid confitebitur tibi pulvis aut adnuntiabit veritatem tuam
audivit Dominus et misertus est mei Dominus factus est adiutor meus  audi Domine et miserere mei Domine esto adiutor
convertisti planctum meum in gaudium mihi conscidisti saccum meum et circumdedisti me laetitia  convertisti planctum meum in chorum mihi solvisti saccum meum et accinxisti me laetitia
ut cantet tibi gloria mea et non conpungar Domine Deus meus in aeternum confitebor tibi  ut laudet te gloria et non taceat Domine Deus meus in sempiternum confitebor tibi