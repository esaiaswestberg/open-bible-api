David cum inmutavit vultum suum coram Abimelech et dimisit eum et abiit  David quando commutavit os suum coram Abimelech et eiecit eum et abiit
benedicam Dominum in omni tempore semper laus eius in ore meo  benedicam Domino in omni tempore semper laus eius in ore meo
in Domino laudabitur anima mea audiant mansueti et laetentur  in Domino laetabitur anima mea audiant mites et laetentur
magnificate Dominum mecum et exaltemus nomen eius in id ipsum  magnificate Dominum mecum et exaltemus nomen eius pariter
exquisivi Dominum et exaudivit me et ex omnibus tribulationibus meis eripuit me  quaesivi Dominum et exaudivit me et de omnibus angustiis meis liberavit me
accedite ad eum et inluminamini et facies vestrae non confundentur  respicite ad eum et confluite et vultus vestri non confundentur
iste pauper clamavit et Dominus exaudivit eum et de omnibus tribulationibus eius salvavit eum hic pauper clamavit et Dominus exaudivit de omnibus tribulationibus salvabit eum
vallabit angelus Domini in circuitu timentium eum et eripiet eos circumdat angelus Domini in gyro timentes eum et eruet eos
gustate et videte quoniam suavis est Dominus beatus vir qui sperat in eo gustate et videte quoniam bonus Dominus beatus vir qui sperat in eo
timete Dominum omnes sancti eius quoniam non est inopia timentibus eum timete Dominum sancti eius quoniam non est inopia timentibus eum
divites eguerunt et esurierunt inquirentes autem Dominum non minuentur omni bono diapsalma leones indiguerunt et esurierunt quaerentibus autem Dominum non deerit omne bonum
venite filii audite me timorem Domini docebo vos venite filii audite me timorem Domini docebo vos
quis est homo qui vult vitam cupit videre dies bonos quis est vir qui velit vitam diligens dies videre bonos
prohibe linguam tuam a malo et labia tua ne loquantur dolum custodi linguam tuam a malo et labia tua ne loquantur dolum
deverte a malo et fac bonum inquire pacem et persequere eam recede a malo et fac bonum quaere pacem et persequere eam
oculi Domini super iustos et aures eius in precem eorum oculi Domini ad iustos et aures eius ad clamorem eorum
facies Domini super facientes mala ut perdat de terra memoriam eorum vultus Domini super facientes malum ut perdat de terra memoriam eorum
clamaverunt iusti et Dominus exaudivit et ex omnibus tribulationibus eorum liberavit eos clamaverunt et Dominus exaudivit et ex omnibus tribulationibus eorum liberavit eos
iuxta est Dominus his qui tribulato sunt corde et humiles spiritu salvabit iuxta est Dominus contritis corde et confractos spiritu salvabit
multae tribulationes iustorum et de omnibus his liberavit eos multae tribulationes iusti et ex omnibus illis liberabit eum Dominus
Dominus custodit omnia ossa eorum unum ex his non conteretur custodit omnia ossa eius unum ex eis non confringetur
mors peccatorum pessima et qui oderunt iustum delinquent interficiet impium malitia et odientes iustum superabuntur
redimet Dominus animas servorum suorum et non delinquent omnes qui sperant in eum   redimet Dominus animam servorum suorum et non peccabunt omnes sperantes in eo