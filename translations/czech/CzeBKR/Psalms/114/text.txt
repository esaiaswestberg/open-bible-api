Když vycházel Izrael z Egypta, a rodina Jákobova z národu jazyka cizího,
Byl Juda posvěcením jeho, Izrael panováním jeho.
To když vidělo moře, uteklo, Jordán nazpět se obrátil.
Hory poskakovaly jako skopci, pahrbkové jako jehňata.
Coť bylo, ó moře, že jsi utíkalo? Jordáne, že jsi nazpět se obrátil?
Ó hory, že jste poskakovaly jako skopci, pahrbkové jako jehňata?
Pro přítomnost Panovníka třásla jsem se já země, pro přítomnost Boha Jákobova,
Kterýž obrací i tu skálu v jezero vod, a škřemen v studnici vod.