Píseň stupňů. Z hlubin k tobě volám, Hospodine!
Panovníku, vyslyš můj hlas! Kéž jsou tvé uši pozorné k mým úpěnlivým prosbám!
Pokud budeš ⌈hledět na nepravosti,⌉ Panovníku Hospodine, kdo obstojí?
Ale u tebe je odpuštění -- proto vzbuzuješ bázeň.
Očekávám na Hospodina, očekává duše má, čekám na jeho slovo.
Má duše ⌈vyhlíží Panovníka víc než strážní jitro,⌉ víc než strážní jitro.
Čekej, Izraeli, na Hospodina, vždyť u Hospodina je milosrdenství, hojné je u něho vykoupení.
On vykoupí Izrael ze všech jeho nepravostí.