Pro vedoucího chval. Davidův žalm -- k připomínání.
Bože, vysvoboď mě! Hospodine, pospěš mi na pomoc!
Ať se zastydí a hanbí ti, kdo usilují o mou duši; ať odtáhnou zpět a jsou zahanbeni ti, kdo mi přejí zlo.
Ať ustoupí kvůli své hanbě ti, kdo říkají: Cha, cha!
Ať se veselí a radují v tobě všichni, kdo tě hledají. Ti, kdo milují tvou spásu, ať říkají stále: Bůh je veliký!
Jsem ⌈chudý a nuzný;⌉ Bože, pospěš ke mně! Tys má pomoc, můj vysvoboditel. Hospodine, neotálej!