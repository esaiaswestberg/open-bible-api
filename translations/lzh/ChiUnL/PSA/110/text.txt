耶和華謂我主云、爾坐我右、俟我以爾敵、爲爾足几兮、
耶和華必使爾力之杖、伸出於郇、曰、爾其操權於敵兮、
爾行軍時、爾民必衣聖服、樂心自獻、爾之丁壯、光耀如朝露兮、
耶和華旣誓、必不回意、爾依麥基洗德之班、永爲祭司兮、
主在爾右發怒時、必擊破列王兮、
行鞫於列邦、使尸滿戰場、擊破多國之首兮、
飲於道旁之溪、因而昂首兮、