以色列出埃及、雅各家離異言之民、
維時、猶大爲耶和華聖所、以色列爲其邦畿兮、
海見之而逃遁、約但返流兮、
山嶽踴躍如牡羊、岡陵踴躍如羔羊兮、
海歟、爾何爲而逃遁、約但歟、爾何爲而返流、
山嶽歟、爾何爲踴躍如牡羊、岡陵歟、爾何爲踴躍如羔羊、
爾大地歟、其顫動於主前、雅各之上帝前兮、
彼變磐石爲池沼、堅石爲源泉兮、