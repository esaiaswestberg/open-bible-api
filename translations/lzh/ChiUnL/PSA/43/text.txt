上帝歟、尚其爲我折中、辨屈於不虔之國、援我於詭譎不義之人兮、
爲我力之上帝、爾何爲棄我、我何爲因敵之虐、而哀痛兮、
發爾光輝誠實、用以導我、攜我至爾聖山、入爾帷幕兮、
我則至上帝之壇、詣我極樂之上帝、上帝我上帝歟、我必以琴頌爾兮、
我心何爲而抑鬱、中懷何爲而煩擾、企望上帝、彼和顏而施救、爲我上帝、我仍頌之兮、