Dersom Herren ikke havde været med os — saa sige Israel! —
dersom Herren ikke havde været med os, der Menneskene opstode imod os;
da havde de opslugt os levende, idet deres Vrede var optændt imod os;
da havde Vandene overskyllet os, Strømmen var gaaet over vor Sjæl;
da vare de gaaede over vor Sjæl, de stolte Vande!
Lovet være Herren, som ikke gav os til Rov for deres Tænder!
Vor Sjæl er undkommen som en Fugl af Fuglefængernes Snare; Snaren er sønderreven, og vi ere undkomne.
Vor Hjælp er i Herrens Navn, hans, som skabte Himmel og Jord.