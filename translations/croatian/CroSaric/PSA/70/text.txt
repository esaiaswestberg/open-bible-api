Zborovođi. Davidov. Za spomen.
O Bože, spasi me, Jahve, u pomoć mi pohitaj!
Nek' se postide i smetu svi koji mi o glavi rade! Nek' odstupe i nek' se posrame koji se nesreći mojoj raduju!
Nek' uzmaknu u sramoti svojoj koji zlurado na me grohoću!
Neka kliču i nek' se vesele u tebi svi koji tebe traže! Neka govore svagda: "Velik je Bog!" svi koji spasenje tvoje ljube!
A bijedan sam ja i nevoljan, o Bože, u pomoć mi pohitaj! Ti si pomoć moja i spasitelj; Jahve, ne kasni!