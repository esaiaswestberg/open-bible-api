Hodočasnička pjesma. Iz dubine, Jahve, vapijem tebi:
Gospodine, čuj glas moj! Neka pazi uho tvoje na glas moga vapaja!
Ako se, Jahve, grijeha budeš spominjao, Gospodine, tko će opstati?
Al' u tebe je praštanje, da bi te se bojali.
U Jahvu ja se uzdam, duša se moja u njegovu uzda riječ.
Duša moja čeka Gospodina više no zoru straža noćna; više no zoru straža noćna
nek' Izrael čeka Jahvu. Jer je u Jahve milosrđe i obilno je u njega otkupljenje;
on će otkupiti Izraela od svih grijeha njegovih.