Aleluja! $ALEF Hvalit ću Jahvu svim srcem svojim $BET u zboru pravednika, u zajednici njihovoj.
$GIMEL Silna su djela Jahvina, $DALET nek' razmišljaju o njima svi koji ih ljube.
$HE Sjajno je i veličanstveno djelo njegovo, $VAU i pravda njegova ostaje dovijeka.
$ZAJIN Čudesima svojim spomen postavi, $HET blag je Jahve i milosrdan.
$TET Hranu dade štovateljima svojim, $JOD dovijeka se sjeća svoga Saveza.
$KAF Silna djela svoja objavi svom narodu, $LAMED u posjed im dade zemlju pogana.
$MEM Djela ruku njegovih vjernost su i pravednost, $NUN stalne su sve naredbe njegove,
$SAMEK utvrđene za sva vremena, dovijeka, $AJIN sazdane na istini i na pravdi.
$PE On posla spasenje svom narodu, $SADE Savez svoj postavi zauvijek: $KOF sveto je i časno ime njegovo!
$REŠ Početak mudrosti strah Gospodnji! $ŠIN Mudro čine koji ga poštuju. $TAU Slava njegova ostaje dovijeka!