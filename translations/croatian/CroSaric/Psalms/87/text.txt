Sinova Korahovih. Psalam. Pjesma. Zdanje svoje na svetim gorama
ljubi Jahve; draža su mu vrata sionska nego svi šatori Jakovljevi.
Divote se govore o tebi, grade Božji!
"Rahab i Babilon brojit ću k onima što me štuju; Filisteja i Tir i narod etiopski - i oni su rođeni ondje."
O Sionu se govori: "Ovaj i onaj u njemu je rođen! Svevišnji ga utemelji!"
Gospodin će zapisati u knjigu naroda: "Ovi su rođeni ondje."
I pjevat će igrajući kolo: "Svi su izvori moji u tebi!"