Blago čovjeku koji ne slijedi savjeta opakih, ne staje na putu grešničkom i ne sjeda u zbor podrugljivaca,
već uživa u Zakonu Jahvinu, o Zakonu njegovu misli dan i noć.
On je k'o stablo zasađeno pokraj voda tekućica što u svoje vrijeme plod donosi; lišće mu nikad ne vene, sve što radi dobrim urodi.
Nisu takvi opaki, ne, nisu takvi! Oni su k'o pljeva što je vjetar raznosi.
Stoga se opaki neće održati na sudu, ni grešnici u zajednici pravednih.
Jer Jahve zna put pravednih, a propast će put opakih.