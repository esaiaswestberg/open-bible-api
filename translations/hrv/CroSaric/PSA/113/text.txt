Aleluja! Hvalite, sluge Jahvine, hvalite ime Jahvino!
Blagoslovljeno ime Jahvino sada i dovijeka!
Od istoka sunca do zalaska hvaljeno bilo ime Jahvino!
Uzvišen je Jahve nad sve narode, slava njegova nebesa nadvisuje.
Tko je kao Jahve, Bog naš, koji u visinama stoluje
i gleda odozgo nebo i zemlju?
Podiže iz prašine uboga, iz gliba vadi siromaha
da ga posadi s prvacima, s prvacima svoga naroda.
Nerotkinji daje da u domu stanuje kao radosna majka djece brojne.