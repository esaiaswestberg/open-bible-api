Paulus, Christi Jesu fånge, och Timotheus, brodren, dem älskeliga, och vårom hjelpare Philemon;
Och de älskeliga Apphie, och Archippo, vår medstridare, och den församling som i ditt hus är:
Nåd vare med eder, och frid af Gudi vårom Fader, och Herranom Jesu Christo.
Jag tackar min Gud, och hafver din åminnelse alltid i mina böner;
Efter jag hörer af din kärlek, och den tro som du hafver till Herran Jesum, och emot all helgon;
Att din tro, som vi hafve med hvarannan, må kraftig varda, genom kunskapen på allt godt, som I hafven i Christo Jesu.
Ty vi hafve stor glädje och hugnad af din kärlek; att helgonen äro hjerteliga vederqvickte af dig, käre broder.
Derföre, ändock jag hafver i Christo en stor tröst, till att bjuda dig det du bör göra;
Dock likväl, för kärlekens skull, beder jag heldre, jag som en sådana är, nämliga den gamle Paulus, och ännu derutöfver en Jesu Christi fånge.
Så förmanar jag dig, för min son Onesimo, den jag födde i minom bandom;
Den dig fordom onyttig var, men nu både dig och mig väl nyttig är;
Hvilken jag nu igensändt hafver; men anamma du honom, såsom mitt hjerta.
Jag hade velat behålla honom när mig, att han skulle tjent mig i din stad, uti Evangelii bandom;
Men jag ville intet göra utan ditt samtycke; på det ditt goda icke skulle vara nödgadt, utan sjelfviljogt.
Men derföre tilläfventyrs for han sin väg till en tid, att du skulle få honom evigan igen;
Icke nu såsom en tjenare, utan mer än en tjenare; ja, såsom en älskelig broder, besynnerliga mig; huru mycket mer dig, både efter köttet, och efter Herran?
Hvar du nu håller mig för din medbroder, så anamma honom lika som mig.
Om han dig någon skada gjort hafver, eller något skyldig är, det räkna mig till.
Jag Paulus hafver detta skrifvit med mine hand, jag vill betalat; att jag icke skall säga, att du dig sjelfvan mig pligtig äst.
Ja, käre broder, städ till att jag hafver lust af dig i Herranom; vederqvick mitt hjerta i Herranom.
Jag hafver skrifvit dig till, förtröstandes på dina lydaktighet; vetandes att du gör väl mer, än jag säger.
Dermed bered mig herberge; ty jag hoppas att jag, med edra böners hjelp, eder gifven varder.
Helsa dig Epaphras, min medfånge i Christo Jesu;
Marcus, Aristarchus, Demas, Lucas, mine hjelpare.
Vårs Herras Jesu Christi nåd vare med edar anda. Amen.  Sänd af Rom, med Onesimo, tjenaren.