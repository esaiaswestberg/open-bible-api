En Psalm Davids, till att föresjunga på strängaspel.
Hör, Gud, mitt rop, och akta uppå mina bön.
Härnedre på jordene ropar jag till dig, när mitt hjerta i ångest är: För mig dock uppå en hög klippo.
Ty du äst min tillflykt; ett starkt torn för mina fiendar.
Jag vill bo uti dine hyddo till evig tid, och min tröst hafva under dina vingar. Sela.
Ty du, Gud, hörer mina löften; du lönar dem väl, som ditt Namn frukta.
Du gifver Konungenom långt lif, att hans år vara ifrå slägte till slägte;
Att han må evigliga för Gudi sittandes blifva. Bevisa honom godhet och trohet, att de bevara honom; Så vill jag lofsjunga dino Namne evinnerliga, att jag må betala mina löften dageliga.