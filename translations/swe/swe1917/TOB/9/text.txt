Och Tobias kallade till sig Rafael och sade till honom: 2 »Asarias, min broder, tag med dig en tjänare och två kameler och begiv dig till Rages i Medien, till Gabael, och hämta penningarna åt mig; för ock honom själv med dig hit till bröllopet.

Ty Raguel har bedyrat med ed att jag icke får fara härifrån,
och min fader räknar dagarna, så att det kommer att vålla honom stor oro, om jag dröjer alltför länge.»
Då begav sig Rafael åstad; och han tog in hos Gabael och lämnade honom hans skriftliga förbindelse. Denne bar då fram de förseglade pungarna och gav dem åt honom.
Och bittida följande morgon begåvo de sig båda på väg; och de kommo så till bröllopet. Och Tobias prisade sin hustru.