Förlita dig ej på dina ägodelar,  och säg icke: »Jag har nog.»
Låt icke din åtrå och din kraft leda dig,  så att du vandrar efter ditt hjärtas begärelser;
och säg icke: »Vem kan befalla över mig?»  Ty Herren skall förvisso straffa dig.
Säg icke: »Väl har jag syndat, men vad ont har hänt mig?»  Ty Herren är långmodig.
Gör dig icke säker om förlåtelse,  så att du hopar synd på synd.
Och säg icke: »Hans misskundsamhet är stor,  mina många synder skall han förlåta.»  Ty barmhärtighet finnes hos honom, men också vrede,  och över syndarna vilar hans förtörnelse.
Dröj icke med att omvända dig till Herren,  och skjut ej upp det dag efter dag.  Ty plötsligt skall Herrens vrede bryta ut,  och i straffdomens stund skall du förgås.
Förlita dig icke på orättfångna ägodelar,  ty de skola ej gagna dig på hemsökelsens dag.
Kasta icke säd vid vilken vind som helst,  och gå ej på vilken stig som helst;  så gör den tvetungade syndaren.
Var fast i din övertygelse,  och ett vare ditt tal.
Var snar till att höra,  men giv ditt svar med betänksamhet.
Förstår du saken, svara då din nästa;  varom icke, så lägg handen på munnen,
Ära eller vanheder kan ligga i en människas tal,  och tungan kan bringa henne på fall.
Akta dig för att få heta örontasslare,  och lägg icke försåt med din tunga.  Ty tjuven drager över sig skam,  och den tvetungade en hård dom.
Varken i stort eller i smått må du fela,