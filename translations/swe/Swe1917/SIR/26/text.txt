Säll är den man som har en god hustru;  hans dagars tal varder fördubblat.
En dugande hustru gör sin man glädje,  och han får fullborda sina år i frid.
En god hustru är en god lott,  och hon kommer på dens lott, som fruktar Herren.
Evad han är rik eller fattig, är hans hjärta förnöjt,  och hans uppsyn är alltid glad.
För tre ting rädes mitt hjärta,  och för det fjärde fruktar jag storligen:  förtal i staden och folkskockning  och falsk angivelse - alltsammans värre än döden.
Hjärtesorg och grämelse vållas av en kvinna som är svartsjuk på en annan,  så ock av en stingande tunga som omtalar saken för alla.
En ond hustru är såsom ett bångstyrigt par oxar;  att taga en sådan är såsom att fatta i en skorpion.
En drucken kvinna väcker stor harm,  och hon döljer icke sin skam.
En kvinnas lösaktighet röjes av hennes ögonkast  och märkes på hennes blickar.
Håll sträng vakt över en tuktlös dotter;  finge hon för stor frihet, kunde hon bruka den till självsvåld,
Följ med vaksamhet en kvinna som har oblyga ögon,  och förvånas icke, om hon förbryter sig mot dig.
Såsom en törstig vandrare öppnar sin mun  och dricker av närmaste vatten, hurudant det än är,  så sätter hon sig ned framför var tältplugg  och öppnar sitt koger för var pil.
En hustrus behag bereder hennes man fägnad,  och hennes förstånd fyller hans ben med märg.
En tystlåten hustru är en Herrens gåva,  och ett väl tuktat sinne kan med intet betalas.
En blygsam hustru är en ljuvlighet utan mått,  och ingenting kan uppväga ett återhållsamt sinne.
Lik solen, när den går upp på Herrens himmel,  är en god hustrus skönhet i hennes välordnade hus.
Lik lampan som skiner på den heliga ljusstaken  är ansiktets skönhet på en välväxt gestalt.
Lika gyllene pelare på fotstycken av silver  äro välformade ben på stadiga hälar.









Över två ting är mitt hjärta bedrövat,  och över det tredje gripes jag av harm:  när en krigsman får lida nöd till följd av fattigdom,  och när förståndiga män bliva ringaktade,  och när någon vänder om från rättfärdighet till synd;  en sådan må Herren bereda för svärdet.
