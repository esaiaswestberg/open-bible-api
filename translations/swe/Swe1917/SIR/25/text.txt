Tre ting behaga mig väl och äro sköna inför Herren och inför människor:  endräkt mellan bröder och vänskap mellan grannar,  och att man och hustru komma väl överens.
Men tre slags människor hatar min själ,  och jag harmas högeligen över att sådana skola få leva:  en fattig som är övermodig, en rik som är en lögnare  och en oförnuftig åldring som är en äktenskapsbrytare.
Har du underlåtit att samla i din ungdom,  huru skulle du då kunna finna något på din ålderdom?
Huru väl anstår det icke gråhårsman att fälla rättsutslag  och gamla män att veta råd!
Huru väl anstår icke vishet åldringar  och eftertanke och rådklokhet män i ärad ställning!
Rik erfarenhet är åldringars ärekrans,  och Herrens fruktan är deras berömmelse.
Nio ting som hava kommit i mina tankar prisar jag i mitt hjärta,  och om det tionde vill jag tala med min tunga:  en man som har glädje av sina barn;  den som, medan han lever, får se sina fienders fall;
säll är ock den som får levas samman med en förståndig hustru,  den som icke felar med sin tunga  och den som ej behöver tjäna en som icke är honom värdig;
säll är den som har undfått förstånd  och den som får tala för lyssnande öron.
Huru stor är icke den som har funnit visheten!  Dock är han ej förmer än den som fruktar Herren.
Herrens fruktan övergår allt annat;  den som håller fast vid den, vem kan han förliknas vid?

Vilka sår som helst, blott icke hjärtesår!  Vilken ondska som helst, blott icke kvinnoondska!
Vilken hemsökelse som helst, blott icke hemsökelse genom ovänner!  Och vilken hämnd som helst, blott icke mina fienders hämnd!
Intet huvud är farligare än ormens huvud,  och ingen vrede är värre än fiendens vrede.
Hellre ville jag bo tillsammans med ett lejon eller en drake  än bo samman med en ond kvinna.
En kvinnas ondska förvandlar hennes utseende  och gör hennes uppsyn mörk såsom en björns.
I kretsen av sina grannar sätter hennes man sig ned,  och ofrivilligt suckar han bittert.
Ringa är all elakhet i jämförelse med en kvinnas elakhet.  Må syndarens lott drabba en sådan!
Såsom en sandig backe för en gammal mans fötter  är en munvig hustru för en stillsam man.
Låt ej förleda dig av en kvinnas skönhet,  och fatta icke åtrå till en kvinna.
Vrede och oförsynthet och stor smälek  vållas av att en hustru försörjer sin man.
Nedslaget sinne och dyster uppsyn  och hjärtesår vållas av en ond hustru.  Maktlösa händer och vacklande knän  vållas av en hustru som icke gör sin man lycklig.
Med en kvinna tog synden sin begynnelse,  och för hennes skull måste vi alla dö.
Låt icke vattnet taga sig fritt lopp,  och låt ej en ond hustru få någon makt.
Om hon icke vill gå vid din hand,  så skär av bandet mellan dig och henne.