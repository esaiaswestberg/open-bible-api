Paulus, och Silvanus, och Timotheus: Den församling i Thessalonica, uti Gud Fader, och HERranom JEsu Christo: Nåd ware med eder, och frid af Gudi, wårom Fader, och HERranom JEsu Christo.
Wi tackom Gudi alltid för eder alla, och hafwom eder i åminnelse i wåra böner, utan återwändo:
Tänkande på edart werk i trone, och på edart arbete i kärleken, och på edart tålamod i hoppet, hwilket är wår HERre, JEsus Christus, för Gudi och wårom Fader.
Ty, käre bröder, af Gudi älskade, wi wete, huru I ären utwalde;
At wårt Ewangelium hafwer warit när eder, icke allenast med ordom, utan både i kraft, och i den Helga Anda, och i fulla wisshet, såsom I weten, hurudane wi worom när eder, för edra skull.
Och I ären wordne wåre efterföljare, och HERrans; och hafwen anammat ordet ibland mång bedröfwelse, med den Helga Andas fröjd:
Så at I ären wordne en efterdömelse allom trognom uti Macedonia och Achaja.
Ty af eder är HERrans ord utgånget, icke allenast i Macedonia, och Achaja; utan ock i all rum är edor tro, som I hafwen til Gud, utkommen; så at oss är icke behof at säga något.
Ty de sjelfwe förkunna om eder, hurudana ingång wi hadom til eder; och huru I omwände worden til Gud ifrån afgudarna, til at tjena den lefwande och sanna Gud;
Och til at wänta hans Son af himmelen, hwilken han upwäckt hafwer ifrå de döda, JEsum, den oss frälsar ifrå den tilkommande wrede.