En Psalm Davids, till att föresjunga på Gittith.
Herre, vår Herre, huru härligit är ditt Namn i all land, der man tackar dig i himmelen.
Utaf unga barnas och spenabarnas mun hafver du ena magt upprättat, för dina ovänners skull; att du skall nederlägga ovännen, och den hämndgiruga.
Ty jag skall se himlarna, dins fingers verk; månan och stjernorna, som du beredt hafver.
Hvad är menniskan, att du tänker på henne; eller menniskones son, att du låter dig vårda om honom?
Du skall låta honom en liten tid af Gudi öfvergifven varda; men med äro och härlighet skall du kröna honom.
Du skall göra honom till en herra öfver dina händers verk; all ting hafver du under hans fötter lagt:
Får och fä alltsamman; vilddjuren också dertill;
Foglarna under himmelen, och fiskarna i hafvet, och hvad i hafvena går. Herre, vår Herre, huru härligit är ditt Namn i all land.