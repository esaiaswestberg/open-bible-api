Dicsérjétek az Urat. Dicsérjétek az Úrnak szolgái! dicsérjétek az Úrnak nevét,
Áldott legyen az Úr neve mostantól fogva és örökké!
Napkelettől fogva napnyugotig dicsértessék az Úr neve!
Felmagasztaltatott az Úr minden pogány nép felett; dicsősége túl van az egeken.
Kicsoda hasonló az Úrhoz, a mi Istenünkhöz, a ki a magasságban lakozik?
A ki magát megalázva, tekint szét mennyen és földön;
A ki felemeli az alacsonyt a porból, és a szűkölködőt kivonszsza a sárból,
Hogy odaültesse őket a főemberek közé, az ő népének főemberei közé;
A ki beülteti a meddőt a házba, mint magzatoknak anyját, nagy örömre. Dicsérjétek az Urat!