Grádicsok éneke. Sokat szorongattak engem ifjúságom óta! mondja most Izráel.
Sokat szorongattak engem ifjúságom óta, még sem bírtak velem.
Szántók szántottak hátamon, hosszúra nyujtották barázdáikat.
Igaz az Úr! Elszaggatja a gonoszok kötelét.
Megszégyenülnek és hátraszorulnak mindazok, a kik gyűlölik a Siont.
Olyanok lesznek, mint a háztetőn a fű, a mely kiszárad, mielőtt letépnék.
A melyet sem arató nem szed markába, sem kévekötő az ölébe.
Az átutazók se mondják: Az Úr áldása rátok! Áldunk benneteket az Úrnak nevében!