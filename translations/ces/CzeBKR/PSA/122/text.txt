Píseň stupňů, Davidova. Veselím se z toho, že mi říkáno bývá: Poďme do domu Hospodinova,
A že se postavují nohy naše v branách tvých, ó Jeruzaléme.
Jižtě Jeruzalém ušlechtile vystaven, a jako v město k sobě vespolek připojen.
Do něhož vstupují pokolení, pokolení Hospodinova, k svědectví Izraelovu, aby oslavovali jméno Hospodinovo.
Nebo tamť jsou postaveny stolice soudu, stolice domu Davidova.
Žádejtež pokoje Jeruzalému, řkouce: Dějž se pokojně těm, kteříž tě milují.
Budiž pokoj v předhradí tvém, a upokojení na palácích tvých.
Pro bratří své a přátely své žádati budu pokoje tobě.
Pro dům Hospodina Boha našeho budu tvého dobrého hledati.