Dāvida dziesma. Dziedātāju vadonim. Lai Tas Kungs tevi paklausa bēdu laikā, lai Jēkaba Dieva vārds tevi paaugstina.
Lai Viņš tev palīdzību sūta no svētās vietas un tevi spēcina no Ciānas.
Lai Viņš piemin visus tavus upurus, un tavus dedzināmos upurus tur par trekniem.
Lai Viņš tev dod pēc tavas sirds, un piepilda visus tavus padomus.
Mēs priecāsimies par tavu pestīšanu, un sava Dieva vārdā mēs celsim karogu; lai Tas Kungs piepilda visas tavas lūgšanas.
Nu es zinu, ka Tas Kungs Savam svaidītam palīdz; Viņš to paklausīs no Savām svētām debesīm caur Savas labās rokas stipro pestīšanu.
Šie paļaujas uz ratiem un šie uz zirgiem, bet mēs pieminam Tā Kunga, sava Dieva, vārdu.
Tie ir gāzušies un krituši, bet mēs esam cēlušies un stāvam.
Ak Kungs, palīdzi ķēniņam! Lai viņš mūs paklausa tai dienā, kad saucam.