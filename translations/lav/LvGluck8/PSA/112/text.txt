Alleluja! Svētīgs ir tas vīrs, kas To Kungu bīstas, kam pie Viņa baušļiem labs prāts.
Tā dzimums būs varens virs zemes; taisno cilts taps svētīta.
Padoms un bagātība ir viņa namā, un viņa taisnība pastāv mūžīgi.
Taisniem tumsībā aust gaišums; jo Viņš ir žēlīgs, sirds žēlīgs un taisns.
Labi tam cilvēkam, kas apžēlojās un aizdod, tiesā tas savu lietu vedīs galā.
Jo tas nešaubīsies ne mūžam; taisnais paliks mūžīgā piemiņā.
No ļaunas slavas tas nebīstas viņa sirds ir stipra un paļaujas uz To Kungu.
Viņa sirds ir droša un nebīstas; tiekams ar prieku skatās uz saviem pretiniekiem.
Viņš izdala un dod nabagiem; viņa taisnība paliek mūžīgi, viņa rags top paaugstināts ar godu.
Bezdievīgais to redzēs un apskaitīsies, viņš sakodīs savus zobus un iznīks; ko bezdievīgie kāro, ies bojā.