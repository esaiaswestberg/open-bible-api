Alleluja! Teiciet, jūs Dieva kalpi, teiciet Tā Kunga vārdu.
Slavēts lai ir Tā Kunga vārds no šī laika mūžīgi mūžam.
No saules uzlēkšanas līdz viņas noiešanai lai slavēts ir Tā Kunga vārds.
Tas Kungs ir augsts pār visām tautām, Viņa gods iet pār debesīm.
Kas ir tāds kā Tas Kungs, mūsu Dievs? Kas ļoti augsti ir apsēdies;
Kas dziļi noskatās debesīs un virs zemes;
Kas nabagu paceļ no pīšļiem un bēdīgo paaugstina no dubļiem,
Ka Viņš to sēdina pie lieliem kungiem, pie savu ļaužu lielkungiem;
Kas neauglīgai liek dzīvot namā, ka tā top priecīga dēlu māte. Alleluja!