Un šie ir Noas dēlu: Zema, Hama un Jafeta dzimumi, un tiem dzima dēli pēc ūdensplūdiem.
Jafeta bērni Gomers un Magogs un Madajus un Javans un Tūbals un Mešehs un Tīras.
Un Gomera bērni: Aškenas un Rifats un Togarmas.
Un Javana bērni: Elišus un Taršišs un Ķītim un Dodanim.
No šiem ir atšķīrušās tās pagānu salas savās zemēs, ikviens pēc savas valodas, pēc savām ciltīm, savās tautās.
Un Hama bērni ir: Kušs un Micraīm un Puts un Kanaāns.
Un Kuša bērni ir: Seba un Havila un Sabta un Raēma un Zabteka. Un Raēmas bērni ir: Šeba un Dedans.
Un Kušs dzemdināja Nimrodu; šis sāka varens būt virs zemes.
Viņš bija varens mednieks Tā Kunga priekšā, tādēļ top sacīts: tā kā Nimrods, varens mednieks Tā Kunga priekšā.
Un viņa valsts iesākums bija Bābele un Erek un Akad un Kalne Sineārzemē.
No šās zemes Assurs ir izgājis un ir uztaisījis Ninivi ar Rehobotu un Kalu
Un Reseni starp Ninivi un Kalu; šī ir tā lielā pilsēta.
Un Micraīm dzemdināja Ludim un Ānamim un Leabim un Naftuīm
Un Patrusim un Kasluīm, no kurienes ir izgājuši tie Fīlisti un Kaftori.
Un Kanaānam piedzima Sidons, viņa pirmdzimtais, un Hets
Un Jebuzi un Amori un Ģirgozi
Un Hivi un Arki un Sini
Un Arvadi un Cemari un Hamati; un no turienes ir izpletušās Kanaāniešu ciltis.
Un Kanaāniešu robežas bija no Sidonas uz Ģerara pusi līdz Gazai, uz Sodomas un Gomoras un Adamas un Ceboīma pusi līdz Lazai.
Šie ir Hama bērni pēc savām ciltīm, pēc savām valodām, savās zemēs, savās tautās.
Un Šemam arīdzan bērni dzimuši; šis ir visu Ēbera bērnu tēvs, Jafeta vecākais brālis.
Šema bērni bija: Elams un Assurs un Arvaksads un Luds un Arams.
Un Arama bērni bija: Ucs un Huls un Ģeters un Mazs.
Un Arvaksads dzemdināja Šalu, un Šalus dzemdināja Ēberu.
Un Ēberam dzima divi dēli; tā pirmā vārds ir Pelegs, jo viņa laikā zeme dalījās, un viņa brāļa vārds ir Joktans.
Un Joktans dzemdināja Almodadu un Šelefu un Hacarmavetu un Jarahu
Un Hadoramu un Uzalu un Diķelu
Un Obalu un Abimaēli un Zebu
Un Ofiru un Havilu un Jobabu: šie visi ir Joktana bērni.
Un viņi mita no Mešas līdz Sefarai uz tiem kalniem pret rītiem.
Šie ir Šema bērni pēc savām ciltīm, pēc savām valodām, savās zemēs, savās tautās.
Šīs ir Noas bērnu ciltis pēc saviem radiem savās tautās, un no šiem ir izpletušās tās tautas virs zemes pēc ūdensplūdiem.