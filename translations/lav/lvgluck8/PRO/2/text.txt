Mans bērns, ja tu pieņemsi manus vārdus, un sirdī glabāsi manu mācību,
Savu ausi griezt uz gudrību un savu sirdi uz atzīšanu,
Tiešām, ja tu atzīšanas lūgsies un savu balsi pacelsi pēc saprašanas,
Ja tu viņu meklēsi kā sudrabu un tai pakaļ dzīsies kā mantai;
Tad tu sapratīsi Tā Kunga bijāšanu un atradīsi Dieva atzīšanu;
(Jo Tas Kungs dod gudrību, no viņa mutes nāk atzīšana un saprašana:
Viņš taisniem paglabā labklāšanos un ir par bruņām tiem, kas bezvainībā staigā,
Sargādams taisnības ceļus un pasargādams savu taisno tekas;)
Tad tu atzīsi, kas taisnība un tiesa, un kas skaidrība un ceļš uz visu labu,
Ja gudrība nāks tavā sirdī, un atzīšana tavai dvēselei būs mīļa,
Tad labs padoms tevi pasargās un saprašana tevi paglabās,
Ka tā tevi izglābj no ļauna ceļa, no vīra, kas netiklību runā,
Kas atstājuši skaidrības ceļus, staigā pa tumsības ceļiem,
Kas priecājās ļaunu darīt un prieku atrod netiklībā un viltībā,
Kuru ceļi ir greizi, un kas savās tekās netikli;
Ka tā tevi izglābj no svešas sievas, no svešnieces ar mīkstiem vārdiem,
Kas atstāj savas jaunības vīru, un aizmirst sava Dieva derību;
(Jo viņas nams pašķiebjās uz nāvi, un viņas ceļi pie miroņiem;
Visi, kas pie tās ieiet, negriežas atpakaļ, nedz atrod dzīvības ceļus;)
Ka, lai tu staigā pa labo ceļiem un sargi taisno tekas;
Jo taisnie dzīvos zemē, un sirdsskaidrie tur paliks;
Bet bezdievīgie no zemes taps izdeldēti, un kas ticību netur, no tās taps izsakņoti.