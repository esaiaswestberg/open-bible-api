Dziesma dziedātāju vadonim, dziedama uz koklēm. Lai Dievs par mums apžēlojās un mūs svētī, lai Viņš apgaismo Savu vaigu pār mums! (Sela.)
Ka virs zemes Tavs ceļš top zināms, starp visiem pagāniem Tava pestīšana.
Tev, Dievs, pateicās ļaudis, Tev pateicās visi ļaudis.
Tautas priecājās un gavilē, ka Tu ar taisnību tiesā ļaudis un vadi tautas zemes virsū.
Tev, Dievs, pateicās ļaudis, Tev pateicās visi ļaudis.
Zeme izdod savus augļus; Dievs, mūsu Dievs, svētī mūs!
Svēti mūs, Dievs, un visi zemes gali lai Viņu bīstas!