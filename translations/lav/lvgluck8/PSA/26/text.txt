Dāvida dziesma. Kungs, spried man tiesu, jo es staigāju savā sirds skaidrībā un paļaujos uz To Kungu - es nešaubīšos.
Pārbaudi mani, Kungs, un izmeklē mani, izlūko manas īkstis un manu sirdi.
Jo Tava žēlastība ir priekš manām acīm, un es staigāju Tavā patiesībā.
Es nesēžos pie neliešiem un netinos ar viltniekiem.
Es ienīstu ļaundarītāju draudzi, un nesēžu pie bezdievīgiem.
Es mazgāju savas rokas nenoziedzībā un esmu, Kungs, ap Tavu altāri,
Lai ar teikšanas balsi daru zināmus un sludināju visus Tavus brīnumus.
Kungs, es mīlēju Tava nama mājokli un Tavas godības telts vietu.
Neaizrauj manu dvēseli līdz ar grēciniekiem nedz manu dzīvību līdz ar asins ļaudīm;
Viņu rokās ir negantība, un viņu labā roka ir pilna dāvanu.
Bet es staigāju savā sirds skaidrībā; atpestī mani un apžēlojies par mani.
Mana kāja stāv uz līdzena ceļa, draudzes sapulcēs es teikšu To Kungu.