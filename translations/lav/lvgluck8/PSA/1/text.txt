Svētīgs tas cilvēks, kas nestaigā bezdievīgo runās, nedz stāv uz grēcinieku ceļa, nedz sēž mēdītāju biedrībā;
Bet kam labs prāts pie Tā Kunga bauslības, un kas Viņa bauslību pārdomā dienās, naktīs.
Jo tas ir kā koks stādīts pie ūdens upēm, kas savus augļus nes savā laikā, un viņa lapas nesavīst, un viss, ko viņš dara, tas labi izdodas.
Tā nav bezdievīgiem, bet tie ir kā pelus, ko vējš izputina.
Tāpēc bezdievīgie nepastāvēs sodā, nedz grēcinieki taisno draudzē.
Jo Tas Kungs pazīst taisno ceļu, bet bezdievīgo ceļš ies bojā.