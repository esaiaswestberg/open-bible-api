ⲁⲗⲗⲏⲗⲟⲩⲓⲁ ϫⲱ ⲉⲡϫⲟⲉⲓⲥ ⲛⲟⲩϫⲱ ⲛⲃⲣⲣⲉ ⲡⲉϥⲥⲙⲟⲩ ϩⲛ ⲧⲉⲕⲕⲗⲏⲥⲓⲁ ⲛⲛⲉⲧⲟⲩⲁⲁⲃ</ab>
ⲙⲁⲣⲉⲡⲓⲥⲣⲁⲏⲗ ⲉⲩⲫⲣⲁⲛⲉ ⲉϫⲙ ⲡⲉⲛⲧⲁϥⲧⲁⲙⲓⲟϥ ⲙⲣⲉ ⲛϣⲏⲣⲉ ⲛⲥⲓⲱⲛ ⲛⲧⲉⲗⲏⲗ ⲉϫⲙ ⲡⲉⲩⲣⲣⲣⲟ</ab>
ⲙⲁⲣⲟⲩⲥⲙⲟⲩ ⲉⲡⲣⲁⲛ ⲉⲡϫⲟⲉⲓⲥ ϩⲛ ⲟⲩⲭⲟⲣⲟⲥ ⲙⲁⲣⲟⲩⲯⲁⲗⲗⲉⲓ ⲉⲣⲟϥ ϩⲛ ⲟⲩⲧⲩⲙⲡⲁⲛⲟⲛ ⲙⲛ ⲟⲩⲯⲁⲗⲧⲏⲣⲓⲟⲛ</ab>
ϫⲉ ⲉϩⲛⲉ ⲡϫⲟⲉⲓⲥ ϩⲙ ⲡⲉϥⲗⲁⲟⲥ ⲁⲩⲱ ϥⲛⲁϫⲓⲥⲉ ⲛⲛⲣⲙⲣⲁϣ ϩⲛ ⲟⲩⲟⲩϫⲁⲓ</ab>
ⲛⲉⲧⲟⲩⲁⲁⲃ ⲛⲁϣⲟⲩϣⲟⲩ ⲙⲙⲟⲟⲩ ϩⲛ ⲟⲩⲉⲟⲟⲩ ⲁⲩⲱ ⲥⲉⲛⲁⲧⲉⲗⲏⲗ ϩⲓϫⲛ ⲛⲉⲩϭⲗⲟϭ</ab>
ⲡϫⲓⲥⲉ ⲙⲡⲛⲟⲩⲧⲉ ϩⲛ ⲧⲉⲩϣⲟⲩⲱⲃⲉ ⲉⲣⲉϩⲉⲛⲥⲏϥⲉ ⲛϩⲟ ⲥⲛⲁⲩ ϩⲛ ⲛⲉⲩϭⲓϫ</ab>
ⲉⲉⲓⲣⲉ ⲛⲟⲩⲕⲃⲁ ϩⲛ ⲛϩⲉⲑⲛⲟⲥ ϩⲉⲛϫⲡⲓⲟ ϩⲛ ⲛⲗⲁⲟⲥ</ab>
ⲉⲙⲟⲩⲣ ⲛϩⲉⲛⲉⲣⲱⲟⲩ ⲛϩⲉⲛⲡⲁⲓⲇⲁⲓⲥ ⲛⲉⲧϩⲁⲉⲟⲟⲩ ⲛⲧⲁⲩϩⲛ ϩⲉⲛⲉⲓⲛⲉ ⲛϩⲟⲙⲛⲧ</ab>
ⲉⲉⲓⲣⲉ ⲛϩⲏⲧⲟⲩ ⲛⲟⲩϩⲁ ⲡⲉϥⲥⲏϩ ⲡⲁⲓ ⲡⲉ ⲡⲉⲟⲟⲩ ⲛⲛⲉϥⲡⲉⲧⲟⲩⲁⲁⲃ ⲧⲏⲣⲟⲩ</ab>