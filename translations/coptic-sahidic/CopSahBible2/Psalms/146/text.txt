ⲁⲗⲗⲏⲗⲟⲩⲓⲁ ⲥⲙⲟⲩ ⲉⲡϫⲟⲉⲓⲥ ϫⲉ ⲛⲁⲛ ⲟⲩⲯⲁⲗⲙⲟⲥ ⲡⲉⲥⲙⲟⲩ ⲉϥϩⲏⲇⲁⲛⲉ ⲙⲡⲉⲛⲛⲟⲩⲧⲉ</ab>
ⲡϫⲟⲉⲓⲥ ⲡⲉⲧⲕⲱⲧ ⲛⲑⲓⲉⲣⲟⲩⲥⲁⲗⲏⲙ ⲉϥⲥⲱⲟⲩϩ ⲉϩⲟⲩⲛ ⲙⲡϫⲱⲱⲣⲉ ⲉⲃⲟⲗ ⲙⲡⲓⲥⲣⲁⲏⲗ</ab>
ⲡⲉⲧⲧⲁⲗϭⲟ ⲛⲛⲉⲧⲟⲩⲟϣϥ ϩⲛ ⲡⲉⲩϩⲏⲧ ⲉⲧⲙⲟⲩⲣ ⲛⲛⲉⲩⲥⲁϣ</ab>
ⲡⲉⲧⲱⲡ ⲙⲡⲙⲏⲏϣⲉ ⲛⲛⲥⲓⲟⲩ ⲉⲧϯⲣⲁⲛ ⲉⲣⲟⲟⲩ ⲧⲏⲣⲟⲩ</ab>
ⲟⲩⲛⲟϭ ⲡⲉ ⲡⲉⲛϫⲟⲉⲓⲥ ⲁⲩⲱ ⲟⲩⲛⲟϭ ⲧⲉ ⲧⲉϥϭⲟⲙ ⲁⲩⲱ ⲙⲛϣⲓ ⲛⲧⲉϥⲙⲛⲧⲣⲙⲛϩⲏⲧ</ab>
ⲡϫⲟⲉⲓⲥ ⲡⲉⲧϥⲓ ⲉϩⲣⲁⲓ ⲛⲛⲣⲙⲣⲁϣ ⲁⲩⲱ ⲉⲧⲑⲃⲃⲓⲟ ⲛⲛⲣⲉϥⲣⲛⲟⲃⲉ ϣⲁ ⲡⲕⲁϩ</ab>
ⲁⲣⲓ ϩⲓϩⲏ ⲙⲡϫⲟⲉⲓⲥ ϩⲛ ⲟⲩⲱⲛϩ ⲉⲃⲟⲗ ⲯⲁⲗⲗⲉⲓ ⲉⲡⲉⲛⲛⲟⲩⲧⲉ ϩⲛ ⲟⲩⲕⲓⲑⲁⲣⲁ</ab>
ⲡⲉⲛⲧⲁϥϭⲉⲗⲉⲧ ⲡⲉ ϩⲛ ϩⲉⲛⲕⲗⲟⲟⲗⲉ ⲡⲉⲛⲧⲁϥⲥⲃⲧⲉⲟⲩϩⲱⲟⲩ ⲙⲡⲕⲁϩ ⲡⲉⲧϯⲟⲩⲱ ⲛⲟⲩⲭⲟⲣⲧⲟⲥ ϩⲛ ⲛⲧⲟⲟⲩ</ab>
ⲉⲧϯϩⲣⲉ ⲛⲛⲉⲩⲧⲃⲛⲟⲟⲩⲉ ⲙⲛ ⲙⲙⲁⲥ ⲛⲁⲃⲱⲕ ⲉⲧⲱϣ ⲉϩⲣⲁⲓ ⲉⲣⲟϥ</ab>
ⲙⲉϥⲟⲩⲱϣ ϩⲛ ⲧϭⲟⲙ ⲙⲡⲉϩⲧⲟⲛ ⲙⲉϥⲱⲕ ⲛϩⲏⲧ ϩⲛ ⲛⲥⲏϥⲉ ⲛⲣⲁⲧϥ ⲙⲡⲣⲱⲙⲉ</ab>
ⲉϩⲛⲉ ⲡϫⲟⲉⲓⲥ ϩⲛ ⲛⲉⲧⲣϩⲟⲧⲉ ⲙⲛ ⲛⲉⲧϩⲉⲗⲡⲓⲍⲉ ⲉⲡⲉϥⲛⲁ</ab>