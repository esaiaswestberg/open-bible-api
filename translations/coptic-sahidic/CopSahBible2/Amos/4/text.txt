ⲥⲱⲧⲙ ⲉⲡⲉⲓϣⲁϫⲉ ⲛⲃⲁϩⲥⲉ ⲛⲧⲃⲁⲥⲁⲛ ⲛⲉⲧⲟⲩⲏϩ ϩⲙ ⲡⲧⲟⲟⲩ ⲛⲧⲥⲁⲙⲁⲣⲓⲁ ⲛⲉⲩϫⲓⲛϫⲛⲁϩ ⲛⲛϩⲏⲕⲉ ⲁⲩⲱ ⲉⲧϩⲱⲙ ⲉϫⲛ ⲛⲉⲧⲙⲟⲕϩ ⲛⲉⲧϫⲱ ⲙⲙⲟⲥ ⲛⲛⲉⲩϫⲓⲥⲟⲟⲩⲉ ϫⲉ ⲙⲁ ⲛⲁⲛ ⲛⲟⲩⲏⲣⲡ ⲉⲧⲣⲉⲛⲥⲱ</ab>
ⲁ ⲡϫⲟⲉⲓⲥ ⲡⲛⲟⲩⲧⲉ ⲱⲣⲕ ⲙⲡⲉϥⲧⲟⲟⲩ ⲉⲧⲟⲩⲁⲁⲃ ϫⲉ ⲉⲓⲥ ϩⲉⲛϩⲟⲟⲩ ⲛⲏⲩ ⲉϫⲛⲧⲏⲩⲧⲛ ⲛⲥⲉϫⲓⲧⲏⲩⲧⲛ ϩⲛ ϩⲉⲛϩⲟⲡⲗⲟⲛ ⲁⲩⲱ ⲛⲉⲧ ⲛⲙⲙⲏⲧⲛ ⲥⲉⲛⲁⲛⲟϫⲟⲩ ⲉϩⲉⲛⲭⲁⲗⲕⲓⲟⲛ ⲉⲩⲥⲁϩⲧⲉ ϩⲁⲣⲟⲟⲩ ⲛϭⲓ ⲛⲉϣⲱⲧⲉ ⲛⲗⲟⲓⲙⲟⲥ</ab>
ⲁⲩⲱ ⲥⲉⲛⲁⲛⲧⲏⲩⲧⲛ ⲉⲃⲟⲗ ⲛϩⲟⲟⲩⲧ ⲙⲛ ⲛⲥϩⲓⲙⲉ ⲉⲧⲉⲧⲛⲃⲏϣ ⲙⲡϩⲟⲧⲉ ⲉⲃⲟⲗ ⲛⲛⲉⲧⲛⲉⲣⲏⲩ ⲁⲩⲱ ⲥⲉⲛⲁⲛⲉϫⲧⲏⲩⲧⲛ ⲉⲡⲧⲟⲟⲩ ⲛⲣⲉⲙⲙⲁ ⲡⲉϫⲉ ⲡϫⲟⲉⲓⲥ ⲡⲛⲟⲩⲧⲉ</ab>
ⲁⲧⲉⲧⲛⲃⲱⲕ ⲉϩⲟⲩⲛ ⲉⲃⲁⲓⲑⲏⲗ ⲁⲩⲱ ⲁⲧⲉⲧⲛⲣϣⲁϥⲧⲉ ⲁⲩⲱ ⲁⲧⲉⲧⲛⲃⲱⲕ ⲉϩⲟⲩⲛ ⲉⲅⲁⲗⲅⲁⲗⲁ ⲁⲧⲉⲧⲛⲧⲁϣⲉ ⲛⲉⲧⲛⲁⲛⲟⲙⲓⲁ ⲁⲩⲱ ⲧⲉⲧⲛⲉⲓⲛⲉ ⲙⲡⲛⲁⲩ ⲛϩⲧⲟⲟⲩⲉ ⲛⲛⲉⲧⲛⲑⲩⲥⲓⲁ ⲉⲡⲙⲉϩϣⲱⲙⲛⲧ ⲛϩⲟⲟⲩ ⲛⲛⲉⲧⲛⲣⲙⲏⲧ</ab>
ⲁⲩⲱ ⲁⲩⲱϣ ϩⲓ ⲃⲟⲗ ⲙⲡⲛⲟⲙⲟⲥ ⲁⲩⲧⲁⲩⲟ ⲛϩⲉⲛϩⲟⲙⲟⲗⲟⲅⲓⲁ ⲁϫⲓⲥ ϫⲉ ⲛⲁⲓ ⲁⲧⲉⲧⲛⲙⲉⲣⲓⲧⲟⲩ ⲛϣⲏⲣⲉ ⲙⲡ ⲡⲉϫⲉ ⲡϫⲟⲉⲓⲥ</ab>
ⲁⲩⲱ ⲁⲛⲟⲕ ϯⲛⲁϯ ⲛⲏⲧⲛ ⲛⲟⲩⲛⲟⲩⲙⲓⲥ ⲛⲟⲃϩⲉ ϩⲛ ⲛⲉⲧⲉⲛⲡⲟⲗⲓⲥ ⲧⲏⲣⲟⲩ ⲁⲩⲱ ⲟⲩⲣϭⲣⲱϩ ⲛⲟⲉⲓⲕ ϩⲛ ⲛⲏⲧⲛⲙⲁ ⲧⲏⲣⲟⲩ ⲁⲩⲱ ⲙⲡⲉⲧⲛⲕⲧⲉⲧⲏⲩⲧⲛ ⲉⲣⲟⲓ ⲡⲉϫⲉ ⲡϫⲟⲉⲓⲥ</ab>
ⲁⲩⲱ ⲁⲛⲟⲕ ⲁⲓⲁⲙⲁϩⲧⲉ ⲙⲡϩⲟⲙⲡⲉ ϩⲁ ⲑⲏ ⲛϣⲙⲛⲧ ⲛⲉⲃⲟⲧ ⲛⲧⲉ ⲡϫⲱⲱⲗⲉ ⲁⲩⲱ ϯⲛⲁϩⲱⲟⲩ ⲉϫⲛ ⲟⲩⲡⲟⲗⲓⲥ ⲛⲟⲩⲱⲧ ⲕⲉⲡⲟⲗⲓⲥ ⲇⲉ ⲛϯⲛⲁϩⲱⲟⲩ ⲁⲛ ⲉϫⲱⲥ ⲟⲩⲛ ⲟⲩⲙⲉⲣⲓⲥ ⲛⲁϫⲓ ⲙⲟⲟⲩ ⲁⲩⲱ ⲧⲙⲉⲣⲓⲥ ⲉⲧⲛϯⲛⲁϩⲱⲟⲩ ⲁⲛ ⲉϫⲱⲥ ⲥⲛⲁϣⲱϥ</ab>
ⲁⲩⲱ ⲥⲉⲛⲁⲥⲱⲟⲩϩ ⲉϩⲟⲩⲛ ⲛϭⲓ ⲥⲛⲧⲉ ⲙⲛ ϣⲟⲙⲛⲧⲉ ⲙⲡⲟⲗⲓⲥ ⲉⲩⲡⲟⲗⲓⲥ ⲛⲟⲩⲱⲧ ⲉⲥⲉⲙⲟⲟⲩ ⲁⲩⲱ ⲛⲥⲉⲧⲙⲥⲉⲓ ⲁⲩⲱ ⲙⲡⲉⲧⲛⲕⲧⲉⲧⲏⲩⲧⲛ ⲉⲣⲟⲓ ⲡⲉϫⲉ ⲡϫⲟⲉⲓⲥ</ab>
ⲉⲓⲡⲁⲧⲁⲥⲥⲉ ⲙⲙⲱⲧⲛ ϩⲛ ⲟⲩϩⲙⲟⲙ ⲙⲛ ⲟⲩϣⲱⲛⲉ ⲛⲛⲓⲕⲧⲉⲣⲟⲥ ⲁⲩⲱ ⲁⲧⲉⲧⲛⲧⲁϣⲉ ⲛ…</ab>



