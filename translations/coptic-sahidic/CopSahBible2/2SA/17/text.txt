ⲡⲉϫⲉⲁⲭⲓⲇⲟⲫⲉⲗ ⲛⲁⲃⲉⲥⲥⲁⲗⲱⲙ ϫⲉ ⲧⲁⲥⲱⲧⲡ ⲛⲁⲓ ⲙⲙⲛⲧⲥⲛⲟⲟⲩⲥ ⲛϣⲟ ⲛⲣⲱⲙⲉ ⲛⲧⲁⲧⲱⲟⲩⲛ ⲛⲧⲁⲡⲱⲧ ⲛⲥⲁ  ⲛⲧⲉⲩϣⲏ</ab>
ⲛⲧⲁⲡⲱϩⲧ ⲉϫⲱϥ ⲁⲩⲱ ⲛⲧⲟϥ ⲉⲓⲛⲁⲧⲁϩⲟϥ ⲉϥϩⲟⲥⲉ ⲉⲛϥⲙⲏⲣ ⲁⲛ ϩⲛ ⲛⲉϥϭⲓϫ ⲛⲧⲁⲑⲉⲣϣⲁϥ ⲉⲙⲁⲧⲉ ⲛϥⲧⲱⲟⲩⲛ ⲛϥⲡⲱⲧ ⲛⲧⲟϥ ⲁⲩⲱ ⲡⲙⲏⲏϣⲉ ⲧⲏⲣϥ ⲉⲧⲛⲙⲙⲁϥ ⲁⲩⲱ ⲛⲧⲁⲣⲁϩⲧ ⲡⲣⲣⲟ ⲙⲁⲩⲁⲁϥ</ab>
ⲛⲧⲁⲕⲧⲉⲡⲗⲁⲟⲥ ⲧⲏⲣϥ ⲉⲣⲁⲧⲕ ⲛⲑⲉ ⲛⲧϣⲉⲗⲉⲉⲧ ⲉϣⲁⲥⲕⲧⲟⲥ ⲉⲣⲁⲧϥ ⲙⲡⲉⲥϩⲁⲓ ⲡⲗⲏⲛ ⲧⲉⲯⲩⲭⲏ ⲛⲟⲩⲣⲱⲙⲉ ⲛⲟⲩⲱⲧ ⲧⲉⲧⲉⲕⲕⲱⲧⲉ ⲛⲥⲱⲥ ⲛⲧⲁⲕ ⲁⲩⲱ ⲡⲗⲁⲟⲥ ⲧⲏⲣϥ ⲟⲩⲛ ⲟⲩⲉⲓⲣⲏⲛⲏ ⲛⲁϣⲱⲡⲉ ⲛⲁϥ</ab>
ⲡϣⲁϫⲉ ⲇⲉ ⲛⲉϥⲥⲟⲩⲧⲱⲛ ⲛⲁϩⲣⲁϥ ⲛⲁⲃⲉⲥⲥⲁⲗⲱⲙ ⲁⲩⲱ ⲛⲁϩⲣⲁⲩ ⲛⲛⲉⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ ⲙⲡ</ab>
ⲡⲉϫⲉⲁⲃⲉⲥⲥⲁⲗⲱⲙ ⲇⲉ ϫⲉ ⲙⲟⲩⲧⲉ ϩⲱⲱϥ ⲉⲭⲟⲩⲥⲓ ⲡϣⲏⲣⲉ ⲛⲁⲣⲁⲭⲓ ⲛⲧⲉⲛⲥⲱⲧⲙ ⲉⲡϣⲁϫⲉ ϩⲱⲱϥ ⲉⲧϩⲛⲧⲉϥⲧⲁⲡⲣⲟ</ab>
ⲁⲩⲱ ⲭⲟⲩⲥⲉⲓ ⲁϥⲃⲱⲕ ⲉϩⲟⲩⲛ ϣⲁ ⲁⲃⲉⲥⲥⲁⲗⲱⲙ ⲡⲉϫⲉⲁⲃⲉⲥⲥⲁⲗⲱⲙ ⲛⲁϥ ϫⲉ ⲉⲛⲉⲧⲁⲉⲓⲣⲉ ⲕⲁⲧⲁ ⲡⲉⲓϣⲁϫⲉ ⲛⲧⲁⲁⲭⲓⲇⲟⲫⲉⲗ ϫⲟⲟϥ ⲉϣⲱⲡⲉ ⲇⲉ ⲙⲙⲟⲛ ⲉⲓⲉ ϣⲁϫⲉ ⲛⲧⲟⲕ</ab>
ⲡⲉϫⲉⲭⲟⲩⲥⲉⲓ ⲛⲁⲃⲉⲥⲥⲁⲗⲱⲙ ϫⲉ ⲛⲁⲛⲟⲩ ⲡⲉⲓϣⲁϫⲛⲉ ⲁⲛ ⲛⲧⲁⲁⲭⲓⲇⲟⲫⲉⲗ ϣⲟϫⲛⲉ ⲙⲙⲟϥ ⲙⲡⲉⲓⲥⲟⲡ</ab>
ⲁϥⲟⲩⲱϩ ⲉⲧⲟⲟⲧϥ ⲟⲛ ⲛϭⲓ ⲭⲟⲩⲥⲓ ⲉϥϫⲱ ⲙⲙⲟⲥ ⲟⲛ ϫⲉ ⲛⲧⲟⲕ ⲕⲥⲟⲟⲩⲛ ⲙⲡⲉⲕⲉⲓⲱⲧ ⲙⲛ ⲛⲉϥⲕⲉⲣⲱⲙⲉ ϫⲉ ϩⲛϫⲱⲱⲣⲉ ⲛⲉ ⲉⲙⲁⲧⲉ ⲁⲩⲱ ⲥⲉⲛⲁϣⲧ ϩⲛ ⲧⲉⲩⲯⲩⲭⲏ ⲛⲑⲉ ⲛⲟⲩⲁⲣⲝ ⲉⲁⲩϥⲓ ⲛⲛⲉⲥϣⲏⲣⲉ ϩⲛ ⲧⲥⲱϣⲉ ⲁⲩⲱ ⲛⲑⲉ ⲛⲟⲩⲣⲓⲣ ⲛϩⲟⲟⲩⲧ ⲉϥⲛⲁϣⲧ ϩⲛ ⲟⲩⲙⲁ ⲛϣⲏⲛ ⲁⲩⲱ ⲡⲉⲕⲉⲓⲱⲧ ⲟⲩⲣⲉϥⲙⲓϣⲉ ⲡⲉ ⲉϥⲛⲁϯϭⲟⲧⲡⲥ ⲁⲛ ⲉⲡⲗⲁⲟⲥ</ab>
ⲉⲓⲥ ϩⲏⲏⲧⲉ ⲛⲧⲟϥ ϥϩⲏⲡ ϩⲛ ⲟⲩⲁ ⲛⲛⲉⲃⲟⲩⲛⲟⲥ ⲏ ϩⲛ ⲟⲩⲁ ⲛⲛⲙⲁ ⲛⲗⲱϭⲉ ⲁⲩⲱ ϩⲙ ⲡⲧⲣⲉϥⲉⲓ ⲉϩⲣⲁⲓ ⲉϫⲱⲟⲩ ⲛϣⲟⲣⲡ ϥⲛⲁⲡⲁⲧⲁⲥⲥⲉ ⲙⲙⲟⲟⲩ ⲁⲩⲱ ⲛϥⲥⲱⲧⲙ ⲛϭⲓ ⲡⲉⲧⲛⲁⲥⲱⲧⲙ ⲛϥϫⲟⲟⲥ ϫⲉ ⲁⲩⲣⲁϩⲧⲥ ϣⲱⲡⲉ ⲛⲥⲁ ⲡⲗⲁⲟⲥ ⲉⲧⲟⲩⲏϩ ⲛⲥⲁ ⲁⲃⲉⲥⲥⲁⲗⲱⲙ</ab>
ⲁⲩⲱ ⲛⲧⲟϥ ⲡⲉⲕⲉⲓⲱⲧ ⲟⲩⲣⲱⲙⲉ ⲡⲉ ⲛϫⲱⲱⲣⲉ ⲉⲣⲉⲡⲉϥϩⲏⲧ ⲟ ⲛⲑⲉ ⲙⲡϩⲏⲧ ⲙⲡⲙⲟⲩⲓ ϩⲛ ⲟⲩⲱⲛ ⲉϥϣⲁⲛⲟⲩⲱⲛ ⲁⲩⲱ ⲡ ⲧⲏⲣϥ ⲥⲟⲟⲩⲛ ϫⲉ ⲟⲩⲇⲩⲛⲁⲧⲟⲥ ⲡⲉ ⲡⲉⲕⲉⲓⲱⲧ ⲁⲩⲱ ⲛⲕⲉⲣⲱⲙⲉ ⲉⲧⲛⲙⲙⲁϥ ϩⲉⲛⲣⲱⲙⲉ ⲛⲉ ⲛϫⲱⲱⲣⲉ</ab>
ⲡⲁϣⲟϫⲛⲉ ϭⲉ ⲁⲛⲟⲕ ⲉⲓϯ ⲙⲙⲟϥ ϩⲓⲛⲁⲓ ⲁⲩⲱ ϩⲛ ⲟⲩⲥⲱⲟⲩϩ ϥⲛⲁⲥⲱⲟⲩϩ ⲉⲣⲁⲧⲕ ⲛϭⲓ ⲡⲗⲁⲟⲥ ⲧⲏⲣϥ ⲛϫⲓⲛ ⲇⲁⲛ ϣⲁ ⲃⲏⲣⲥⲁⲃⲉⲉ ⲉϥⲟϣ ⲛⲑⲉ ⲙⲡϣⲱ ⲉⲧⲡⲟⲣϣ ⲉⲃⲟⲗ ⲉϫⲙ ⲡⲉⲥⲡⲟⲧⲟⲩ ⲛⲑⲁⲗⲁⲥⲥⲁ ⲉⲩⲁϣⲏ ⲁⲩⲱ ⲡⲉⲕϩⲟ ϥⲛⲁϣⲱⲡⲉ ⲉϥϩⲁⲉⲟⲟⲩ ϩⲛ ⲧⲉⲩⲙⲏⲧⲉ</ab>
ⲁⲩⲱ ⲧⲉⲛⲛⲁⲉⲓ ⲡⲉ ⲉϩⲣⲁⲓ ⲉϫⲱϥ ϩⲛ ⲟⲩⲁ ⲛⲛⲙⲁ ⲉⲧⲉⲛⲛⲁⲧⲁϩⲟϥ ⲛϩⲏⲧϥ ⲁⲩⲱ ⲧⲉⲛⲛⲁϭⲱ ϩⲓⲣⲱϥ ⲛⲑⲉ ⲛϯⲱⲧⲉ ⲉϣⲁⲥⲉⲓ ⲉϫⲙ ⲡⲕⲁϩ ⲛⲧⲉⲛⲧⲙⲕⲁⲟⲩⲁ ⲛϩⲏⲧⲟⲩ ⲉⲥⲉⲉⲡⲉ ⲟⲩⲇⲉ ⲛⲧⲟϥ ⲟⲩⲇⲉ ⲛⲕⲉⲣⲱⲙⲉ ⲉⲧⲛⲙⲙⲁϥ</ab>
ⲉϥϣⲁⲛⲡⲱⲧ ⲇⲉ ⲉϩⲟⲩⲛ ⲉⲩⲡⲟⲗⲓⲥ ⲡ ⲧⲏⲣϥ ⲛⲁⲥⲉⲣⲛⲟⲩϩ ⲉⲃⲟⲗ ⲉⲧⲡⲟⲗⲓⲥ ⲉⲧⲙⲙⲁⲩ ⲛⲧⲉⲛⲥⲟⲕⲥ ⲉⲃⲟⲗ ⲉⲡⲉⲭⲉⲓⲙⲁⲣⲣⲟⲥ ⲛⲧⲉⲛⲧⲙⲕⲁⲟⲩⲱⲛⲉ ⲛⲟⲩⲱⲧ ⲛϩⲏⲧⲥ</ab>
ⲡⲉϫⲉⲁⲃⲉⲥⲥⲁⲗⲱⲙ ⲇⲉ ⲛⲛⲉⲣⲱⲙⲉ ⲧⲏⲣⲟⲩ ⲙⲡ ϫⲉ ⲛⲁⲛⲟⲩ ⲡϣⲁϫⲉ ⲛⲭⲟⲩⲥⲓ ⲡϣⲏⲣⲉ ⲛⲁⲣⲁⲭⲓ ⲉϩⲟⲩⲉ ⲉⲡϣⲟϫⲛⲉ ⲛⲁⲭⲓⲇⲟⲫⲉⲗ ⲁⲩⲱ ⲡϫⲟⲉⲓⲥ ⲁϥⲟⲩⲉϩⲥⲁϩⲛⲉ ⲉϫⲱⲱⲣⲉ ⲉⲃⲟⲗ ⲙⲡϣⲟϫⲛⲉ ⲉⲧⲛⲁⲛⲟⲩϥ ⲛⲁⲭⲓⲇⲟⲫⲉⲗ ϫⲉⲕⲁⲥ ⲉⲣⲉⲡϫⲟⲉⲓⲥ ⲉⲓⲛⲉ ⲉϫⲛ ⲁⲃⲉⲥⲥⲁⲗⲱⲙ ⲛⲛⲉⲡⲉⲑⲟⲟⲩ ⲧⲏⲣⲟⲩ</ab>
ⲭⲟⲩⲥⲓ ⲇⲉ ⲡϣⲏⲣⲉ ⲛⲁⲣⲁⲭⲓ ⲡⲉϫⲁϥ ⲛⲥⲁⲇⲱⲕ ⲙⲛ ⲁⲃⲓⲁⲑⲁⲣ ⲛⲉⲟⲩⲏⲏⲃ ϫⲉ ⲉⲓⲥ ⲑⲏ ⲙⲛ ⲑⲏ ⲛⲧⲁϥϯϣⲟϫⲛⲉ ⲛϭⲓ ⲁⲭⲓⲇⲟⲫⲉⲗ ⲛⲁⲃⲉⲥⲥⲁⲗⲱⲙ ⲙⲛ ⲛⲉⲡⲣⲉⲥⲃⲩⲧⲉⲣⲟⲥ ⲙⲡ ⲉⲓⲥ ⲧⲁϩⲉ ϩⲱ ⲛⲧⲁⲓⲥⲩⲙⲃⲟⲩⲗⲉⲩⲉ</ab>
ⲧⲉⲛⲟⲩ ϭⲉ ϫⲟⲟⲩ ⲧⲁⲭⲏ ⲛⲧⲉⲧⲛⲧⲁⲙⲉ ⲉⲧⲉⲧⲛϫⲱ ⲙⲙⲟⲥ ⲛⲁϥ ϫⲉ ⲙⲡⲣϭⲱ ϩⲛ ϯⲟⲩϣⲏ ϩⲛ ⲁⲣⲁⲃⲱⲑ ⲛⲧⲉ ⲧⲉⲣⲏⲙⲟⲥ ⲁⲗⲗⲁ ⲧⲱⲟⲩⲛ ⲛⲅⲡⲱⲱⲛⲉ ⲉⲃⲟⲗ ⲧⲁⲭⲏ ⲙⲏⲡⲟⲧⲉ ⲛϥⲧⲱⲟⲩⲛ ⲉϫⲙ ⲡⲣⲣⲟ ⲁⲩⲱ ⲡⲕⲉⲗⲁⲟⲥ ⲉⲧⲛⲙⲙⲁϥ</ab>
ⲓⲱⲛⲁⲑⲁⲛ ⲇⲉ ⲁⲩⲱ ⲁⲭⲓⲙⲁⲁⲥ ⲛⲉⲩⲁϩⲉⲣⲁⲧⲟⲩ ϩⲓϫⲛ ⲧⲡⲩⲗⲏ ⲛϩⲣⲱⲅⲏⲗ ⲑⲙϩⲁⲗ ⲇⲉ ⲁⲥⲡⲱⲧ ⲁⲥⲧⲁⲙⲟⲟⲩ ⲛⲧⲟⲟⲩ ϩⲱⲟⲩ ⲁⲩⲡⲱⲧ ⲁⲩⲧⲁⲙⲉⲡⲣⲣⲟ  ϫⲉ ⲙⲡⲟⲩⲉϣⲟⲩⲱⲛϩ ⲉⲃⲟⲗ ⲉⲧⲣⲉⲩⲣⲡϩⲟⲩⲛ ⲛⲧⲡⲩⲗⲏ</ab>
ⲁϥⲛⲁⲩ ⲇⲉ ⲉⲣⲟⲟⲩ ⲛϭⲓ ⲟⲩϣⲏⲣⲉ ϣⲏⲙ ⲁϥⲃⲱⲕ ⲁϥⲧⲁⲙⲉⲁⲃⲉⲥⲥⲁⲗⲱⲙ ⲛⲧⲟⲟⲩ ⲇⲉ ⲙⲡⲉⲥⲛⲁⲩ ⲁⲩⲡⲱⲧ ⲧⲁⲭⲏ ⲁⲩⲃⲱⲕ ⲉϩⲟⲩⲛ ⲉⲡⲏⲓ ⲛⲟⲩⲣⲱⲙⲉ ϩⲛ ⲃⲁⲟⲩⲣⲓⲙ ⲛⲧⲟϥ ⲇⲉ ⲛⲉⲟⲩⲛⲧϥⲟⲩϣⲏⲓ ⲙⲙⲁⲩ ϩⲙ ⲡⲉϥⲟϩⲉ ⲁⲩⲃⲱⲕ ⲉⲡⲉⲥⲏⲧ ⲉⲣⲟϥ</ab>
ⲁⲩⲱ ⲧⲉⲥϩⲓⲙⲉ ⲙⲡⲣⲱⲙⲉ ⲁⲥⲕⲱ ⲛⲟⲩϩⲟⲃⲥ ⲉϫⲛ ⲧⲧⲁⲡⲣⲟ ⲙⲡϣⲏⲓ ⲁⲩⲱ ⲁⲥⲡⲱⲣϣ ⲉⲃⲟⲗ ⲉϫⲱϥ ⲛⲟⲩⲁⲣⲁⲫⲱⲑ ⲉⲧⲉϩⲉⲛⲛⲕⲁ ⲛⲟⲩⲱⲙ ⲛⲉ ⲁⲩⲱ ⲙⲡⲉϩⲱⲃ ⲟⲩⲱⲛϩ ⲉⲃⲟⲗ</ab>
ⲛϩⲙϩⲁⲗ ⲇⲉ ⲛⲁⲃⲉⲥⲥⲁⲗⲱⲙ ⲁⲩⲉⲓ ⲉⲣⲁⲧⲥ ⲛⲧⲉⲥϩⲓⲙⲉ ⲉⲡⲉⲥⲏⲓ ⲡⲉϫⲁⲩ ⲛⲁⲥ ϫⲉ ⲉϥⲧⲱⲛ ⲁⲭⲓⲙⲁⲁⲥ ⲙⲛ ⲓⲱⲛⲁⲑⲁⲛ ⲧⲉⲥϩⲓⲙⲉ ⲇⲉ ⲡⲉϫⲁⲥ ⲛⲁⲩ ϫⲉ ⲁⲩⲥⲓⲛⲉ ⲙⲡⲟⲟⲩ ϩⲁⲑⲏ ⲛⲟⲩⲕⲟⲩⲓ ⲁⲩϯⲟⲩⲟⲓ ⲇⲉ ⲛⲥⲱⲟⲩ ⲙⲡⲟⲩϩⲉ ⲉⲣⲟⲟⲩ ⲁⲩⲱ ⲁⲩⲕⲧⲟⲟⲩ ⲉϩⲣⲁⲓ ⲉⲑ</ab>
ⲁⲥϣⲱⲡⲉ ⲇⲉ ⲙⲛⲛⲥⲁ ⲉⲧⲣⲉⲛⲏ ⲃⲱⲕ ⲛⲁⲓ ϩⲱⲟⲩ ⲁⲩⲉⲓ ⲉϩⲣⲁⲓ ϩⲙ ⲡϣⲏⲓ ⲁⲩⲡⲱⲧ ⲁⲩⲧⲁⲙⲉⲡⲣⲣⲟ  ⲁⲩⲱ ⲡⲉϫⲁⲩ ⲉϩⲟⲩⲛ ϩⲛ  ϫⲉ ⲧⲟⲩⲛⲧⲏⲩⲧⲛ ⲧⲉⲛⲟⲩ ⲛⲧⲉⲧⲛϫⲓⲟⲟⲣ ⲙⲡⲙⲟⲟⲩ ϫⲉ ⲉⲓⲥ ⲑⲏ ⲧⲉ ⲧⲁⲓ ⲛⲧⲁϥϯϣⲟϫⲛⲉ ⲉⲧⲃⲉⲧⲏⲩⲧⲛ ⲛϭⲓ ⲁⲭⲓⲇⲟⲫⲉⲗ</ab>
ⲁⲩⲱ ⲇⲁⲩⲉⲓⲇ ⲁϥⲧⲱⲟⲩⲛ ⲙⲛ ⲡⲗⲁⲟⲥ ⲧⲏⲣϥ ⲉⲧⲛⲙⲙⲁϥ ⲁⲩϫⲓⲟⲟⲣ ⲙⲡⲓⲟⲣⲇⲁⲛⲏⲥ ϣⲁ ⲡⲛⲁⲩ ⲛⲧⲉⲡⲟⲩⲟⲉⲓⲛ ⲉⲓ ⲉϩⲣⲁⲓ ⲙⲡⲉⲟⲩⲁ ⲛⲟⲩⲱⲧ ϭⲱ ⲉⲡⲁϩⲟⲩ ⲛϩⲏⲧⲟⲩ ⲉⲙⲡⲉϥϫⲓⲟⲟⲣ ⲙⲡⲓⲟⲣⲇⲁⲛⲏⲥ</ab>
ⲁⲩⲱ ⲁⲭⲓⲧⲟⲫⲉⲗ ⲛⲧⲉⲣⲉϥⲛⲁⲩ ϫⲉ ⲙⲡⲉⲡϣⲟϫⲛⲉ ⲛⲧⲁϥⲁⲁϥ ϣⲱⲡⲉ ⲁϥϩⲉⲕⲧⲉϥⲉⲱ ⲁϥⲧⲱⲟⲩⲛ ⲁϥⲡⲱⲧ ⲉϩⲣⲁⲓ ⲉⲡⲉϥⲏⲓ ⲉⲧⲉϥⲡⲟⲗⲓⲥ ⲁⲩⲱ ⲛⲧⲉⲣⲉϥϩⲱⲛ ⲉⲧⲟⲟⲧⲟⲩ ⲛⲛⲁⲡⲉϥⲏⲓ ϩⲛ ⲛⲉⲛⲧⲁϥϫⲟⲟⲩ ⲁϥⲟϫⲧϥ ⲁϥⲙⲟⲩ ⲁⲩⲱ ⲁⲩⲧⲟⲙⲥϥ ϩⲙ ⲡⲧⲁⲫⲟⲥ ⲙⲡⲉϥⲉⲓⲱⲧ</ab>
ⲁⲩⲱ  ⲁϥⲉⲓ ⲉϩⲣⲁⲓ ⲉⲙⲁⲛⲁⲓⲙ ⲁⲩⲱ ⲁⲃⲉⲥⲥⲁⲗⲱⲙ ⲁϥϫⲓⲟⲟⲣ ⲙⲡⲓⲟⲣⲇⲁⲛⲏⲥ ⲛⲧⲟϥ ⲁⲩⲱ ⲡⲗⲁⲟⲥ ⲧⲏⲣϥ ⲁϥⲉⲓ ⲉϩⲣⲁⲓ ⲛⲙⲙⲁϥ</ab>
ⲁⲙⲉⲥⲥⲁⲓ ⲇⲉ ⲁϥⲕⲁⲑⲓⲥⲧⲁ ⲙⲙⲟϥ ⲛϭⲓ ⲁⲃⲉⲥⲥⲁⲗⲱⲙ ⲉⲡⲙⲁ ⲛⲓⲱⲁⲃ ⲉⲧⲣⲉϥϭⲱ ⲉϫⲙ ⲡⲉϥⲙⲏⲏϣⲉ ⲁⲙⲉⲥⲥⲁⲓ ⲇⲉ ⲡϣⲏⲣⲉ ⲡⲉ ⲛⲟⲩⲣⲱⲙⲉ ⲉⲡⲉϥⲣⲁⲛ ⲡⲉ ⲓⲟⲑⲟⲣ ⲡⲓⲥⲣⲁⲏⲗⲓⲧⲏⲥ ⲡⲁⲓ ⲁϥⲃⲱⲕ ⲉϩⲟⲩⲛ ϣⲁ ⲁⲃⲓⲕⲓⲁ ⲧϣⲉⲉⲣⲉ ⲛⲛⲁⲁⲥ ⲡⲥⲟⲛ ⲛⲥⲁⲣⲟⲩⲉⲓⲁ ⲧⲙⲁⲁⲩ ⲛⲓⲱⲁⲃ</ab>
ⲁⲩⲱ ⲡ ⲧⲏⲣϥ ⲙⲛ ⲁⲃⲉⲥⲥⲁⲗⲱⲙ ⲁⲩⲧⲁⲁⲩ ⲉϩⲣⲁⲓ ⲉⲡⲕⲁϩ ⲛⲅⲁⲗⲁⲁⲇ</ab>
ⲁⲥϣⲱⲡⲉ ⲇⲉ ⲛⲧⲉⲣⲉ ⲉⲓ ⲉϩⲣⲁⲓ ⲉⲙⲁⲛⲁⲓⲙ ⲉⲡⲙⲁ ⲉⲧⲉⲣⲉⲟⲩⲉⲥⲃⲓ ⲛϩⲏⲧϥ ⲡϣⲏⲣⲉ ⲛⲛⲁⲁⲥ ⲉⲃⲟⲗ ϩⲛ ϩⲣⲁⲃⲃⲁⲑ ⲡⲕⲁϩ ⲛⲛⲉϣⲏⲣⲉ ⲛⲁⲙⲙⲱⲛ ⲙⲁⲭⲓⲣ ⲡϣⲏⲣⲉ ⲛⲁⲙⲓⲏⲗ ⲡⲉ ⲉⲃⲟⲗ ϩⲛ ⲗⲱⲇⲁⲃⲁⲣ ⲁⲩⲱ ⲃⲉⲍⲇⲉⲗⲗⲓ ⲡⲅⲁⲗⲁⲁⲇⲓⲧⲏⲥ ⲡⲉ ⲉⲃⲟⲗ ϩⲛ ϩⲣⲱⲅⲉⲗⲗⲓⲙ</ab>
ⲁⲩⲉⲓⲛⲉ ⲙⲙⲏⲧⲉ ⲛⲕⲓⲧⲉ ⲙⲛ ϩⲉⲛⲁⲙⲫⲓⲧⲁⲡⲟⲥ ⲁⲩⲱ ⲙⲏⲧ ⲛⲭⲁⲗⲕⲓⲟⲛ ⲙⲛ ϩⲉⲛⲥⲕⲉⲩⲏ ⲛϣⲁϣⲟⲩ ⲛⲏⲣⲡ ⲁⲩⲱ ϩⲉⲛⲥⲟⲩⲟ ⲙⲛ ⲟⲩⲉⲓⲱⲧ ⲙⲛ ⲟⲩⲛⲟⲉⲓⲧ ⲙⲛ ⲟⲩϩⲛⲁⲁⲩ ⲛⲉⲗⲉⲗϣⲱⲟⲩⲉ ⲙⲛ ϩⲉⲛⲕⲉⲁⲙⲟⲥ ⲁⲩⲱ ⲟⲩⲁⲣϣⲓⲛ</ab>
ⲙⲛ ⲟⲩⲉⲃⲓⲱ ⲁⲩⲱ ⲟⲩⲥⲟⲉⲓⲣⲉ ⲙⲛ ϩⲉⲛⲉⲥⲟⲟⲩ ⲁⲩⲱ ⲥⲁⲡⲫⲟⲧ ⲛⲛⲉϩ ⲉⲧⲉϩⲉⲛⲙⲁⲥⲉ ⲛⲉ ⲁⲩϫⲓⲧⲟⲩ ⲉϩⲟⲩⲛ ⲛⲇⲁⲩⲉⲓⲇ ⲁⲩⲱ ⲙⲡⲗⲁⲟⲥ ⲉⲧⲛⲙⲙⲁϥ ⲉⲧⲣⲉⲩⲟⲩⲱⲙ ⲉⲃⲟⲗ ϫⲉ ⲁⲩϫⲟⲟⲥ ϫⲉ ⲉⲓⲥ ⲡⲗⲁⲟⲥ ϩⲕⲁⲉⲓⲧ ⲁⲩⲱ ϥⲟⲃⲉ ⲉϥϣⲟⲥⲙ ϩⲛ ⲧⲉⲣⲏⲙⲟⲥ</ab>