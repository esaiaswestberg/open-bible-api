ⲡⲣⲣⲟ ⲇⲉ ⲁϥϣⲧⲟⲣⲧⲣ ⲁⲩⲱ ⲁϥⲃⲱⲕ ⲉϩⲣⲁⲓ ⲉϫⲛ ⲧⲡⲩⲗⲏ ⲁϥⲣⲓⲙⲉ ⲁⲩⲱ ⲛⲉϥϫⲱ ⲙⲙⲟⲥ ϩⲓⲛⲁⲓ ⲉϥⲙⲟⲟϣⲉ ϫⲉ ⲡⲁϣⲏⲣⲉ ⲁⲃⲉⲥⲥⲁⲗⲱⲙ ⲛⲓⲙ ⲡⲉⲧⲛⲁϯ ⲙⲡⲁⲙⲟⲩ ϩⲁ ⲡⲱⲕ ⲁⲛⲟⲕ ⲉⲩⲉⲧⲁⲁⲧ ⲉⲡⲉⲕⲙⲁ ⲡⲁϣⲏⲣⲉ ⲁⲃⲉⲥⲥⲁⲗⲱⲙ ⲡⲁϣⲏⲣⲉ</ab>
ⲁⲩⲧⲁⲙⲉⲓⲱⲁⲃ ⲇⲉ ⲉⲩϫⲱ ⲙⲙⲟⲥ ϫⲉ ⲉⲓⲥ ⲡⲣⲣⲟ ⲣⲓⲙⲉ ⲉⲁⲃⲉⲥⲥⲁⲗⲱⲙ ⲡⲉϥϣⲏⲣⲉ ⲁⲩⲱ ϥⲣϩⲏⲃⲉ ⲛⲁϥ</ab>
ⲁⲩⲱ ⲧⲥⲱⲧⲏⲣⲓⲁ ⲙⲛ ⲡⲉϫⲣⲟ ⲙⲡⲉϩⲟⲟⲩ ⲉⲧⲙⲙⲁⲩ ⲁⲩϣⲱⲡⲉ ⲉⲩϩⲏⲃⲉ ⲙⲡⲗⲁⲟⲥ ⲧⲏⲣϥ ⲉⲃⲟⲗ ϫⲉ ⲡⲗⲁⲟⲥ ⲁϥⲥⲱⲧⲙ ⲙⲡⲉϩⲟⲟⲩ ⲉⲧⲙⲙⲁⲩ ⲉⲩϫⲱ ⲙⲙⲟⲥ ϫⲉ ⲡⲣⲣⲟ ⲟⲩⲟⲗⲥ ⲉϫⲙ ⲡⲉϥϣⲏⲣⲉ</ab>
ⲁⲩⲱ ⲛⲉⲣⲉⲡⲗⲁⲟⲥ ϫⲓⲕⲱⲡ ⲕⲱⲡ ⲙⲡⲉϩⲟⲟⲩ ⲉⲧⲙⲙⲁⲩ ⲉⲩⲛⲁⲃⲱⲕ ⲉϩⲟⲩⲛ ⲉⲧⲡⲟⲗⲓⲥ ⲕⲁⲧⲁ ⲑⲉ ⲛϣⲁϥϫⲓ ⲕⲱⲡ ⲕⲱⲡ ⲛϭⲓ ⲡⲗⲁⲟⲥ ⲛⲧⲁϥϫⲓ ϣⲓⲡⲉ ϩⲙ ⲡⲧⲣⲉⲩϭⲱⲧⲡ ϩⲙ ⲡⲡⲟⲗⲉⲙⲟⲥ</ab>
ⲡⲣⲣⲟ ⲇⲉ ⲁϥϩⲉⲃⲥⲡⲉϥϩⲟ ⲁⲩⲱ ⲁϥⲉⲛⲟⲩⲛⲣⲟ ⲛϭⲓ ⲡⲣⲣⲟ ϩⲛ ⲟⲩⲛⲟϭ ⲛⲁϣⲕⲁⲕ ⲉϥϫⲱ ⲙⲙⲟⲥ ϫⲉ ⲡⲁϣⲏⲣⲉ ⲁⲃⲉⲥⲥⲁⲗⲱⲙ ⲁⲃⲉⲥⲥⲁⲗⲱⲙ ⲡⲁϣⲏⲣⲉ</ab>
ⲓⲱⲁⲃ ⲇⲉ ⲁϥⲃⲱⲕ ⲉϩⲟⲩⲛ ⲉⲡⲏⲓ ⲙⲡⲣⲣⲟ ⲉϥϫⲱ ⲙⲙⲟⲥ ⲛⲁϥ ϫⲉ ⲁⲕϯϣⲓⲡⲉ ⲙⲡⲟⲟⲩ ⲙⲡϩⲟ ⲛⲛⲉⲕϩⲙϩⲁⲗ ⲧⲏⲣⲟⲩ ⲛⲉⲧⲙⲓϣⲉ ⲉϫⲱⲕ ⲙⲡⲟⲟⲩ ⲁⲩⲱ ⲧⲉⲯⲩⲭⲏ ⲛⲛⲉⲕϣⲏⲣⲉ ⲛ ⲛⲉⲕϣⲉⲉⲣⲉ ⲙⲛ ⲛⲉⲕⲡⲁⲗⲗⲁⲕⲏ</ab>
ⲉⲧⲣⲉⲕⲙⲉⲣⲓⲛⲉⲧⲙⲟⲥⲧⲉ ⲙⲙⲟⲕ ⲁⲩⲱ ⲛⲅⲙⲉⲥⲧⲉ ⲛⲉⲧⲙⲉ ⲙⲙⲟⲕ ⲁⲩⲱ ⲁⲕⲟⲩⲟⲛϩⲕ ⲉⲃⲟⲗ ⲙⲡⲟⲟⲩ ϫⲉ ϩⲛⲗⲁⲁⲩ ⲛⲉ ⲛⲉⲕⲁⲣⲭⲱⲛ ⲙⲛ ⲛⲉⲕϩⲙϩⲁⲗ ⲁⲓⲉⲓⲙⲉ ⲅⲁⲣ ⲙⲡⲟⲟⲩ ϫⲉ ⲉⲛⲉⲉⲣⲉⲁⲃⲏⲥⲁⲗⲱⲙ ⲟⲛϩ ⲉϣϫⲉ ⲁⲛⲟⲛ ⲧⲏⲣⲛ ⲙⲡⲟⲟⲩ ⲧⲛⲙⲟⲟⲩⲧ ⲡⲉ ϫⲉ ⲉⲛⲉⲡⲁⲓ ⲣⲱ ⲡⲉ ⲡⲉⲧⲥⲟⲩⲧⲱⲛ ⲛⲁϩⲣⲟⲕ</ab>
ⲧⲉⲛⲟⲩ ϭⲉ ⲧⲱⲟⲩⲛ ⲛⲅⲉⲓ ⲉⲃⲟⲗ ⲛⲅϣⲁϫⲉ ⲉⲛϩⲏⲧ ⲛⲛⲉⲕϩⲙϩⲁⲗ ϫⲉ ⲁⲓⲱⲣⲕ ϩⲙ ⲡϫⲟⲉⲓⲥ ϫⲉ ⲉϣⲱⲡⲉ ⲛⲅⲛⲏⲩ ⲁⲛ ⲉⲃⲟⲗ ⲙⲡⲟⲟⲩ ⲉⲛⲉⲟⲩⲛⲗⲁⲁⲩ ⲛⲣⲱⲙⲉ ⲛⲁϭⲱ ⲛⲙⲙⲁⲕ ⲛⲧⲉⲓⲟⲩϣⲏ ⲁⲩⲱ ⲉⲓⲙⲉ ⲛⲁⲕ ϫⲉ ⲡⲉⲓϩⲱⲃ ⲛⲁⲑⲟ ⲛⲁⲕ ⲉϩⲟⲩⲉ ⲉⲙⲡⲉⲑⲟⲟⲩ ⲧⲏⲣⲟⲩ ⲛⲧⲁⲩⲉⲓ ⲉϫⲱⲕ ⲛϫⲓⲛ ⲧⲉⲕⲙⲛⲧⲕⲟⲩⲓ ϣⲁ ⲉϩⲣⲁⲓ ⲉϯⲟⲩⲛⲟⲩ</ab>
ⲁⲩⲱ ⲡⲣⲣⲟ ⲁϥⲧⲱⲟⲩⲛ ⲁϥϩⲙⲟⲟⲥ ϩⲓⲣⲛ ⲧⲡⲩⲗⲏ ⲁⲩϫⲓ ⲡⲟⲩⲱ ⲇⲉ ⲙⲡⲗⲁⲟⲥ ⲉⲩϫⲱ ⲙⲙⲟⲥ ϫⲉ ⲉⲓⲥ ⲡⲣⲣⲟ ϩⲙⲟⲟⲥ ϩⲓϫⲛ ⲧⲡⲩⲗⲏ ⲁⲩⲱ ⲡⲗⲁⲟⲥ ⲧⲏⲣϥ ⲁϥⲉⲓ ⲉⲃⲟⲗ ϩⲓⲑⲏ ⲙⲡⲣⲣⲟ ⲡ ⲇⲉ ⲡⲟⲩⲁ ⲡⲟⲩⲁ ⲁϥⲃⲱⲕ ⲉϩⲣⲁⲓ ⲉⲡⲉϥⲙⲁ ⲛϣⲱⲡⲉ</ab>
ⲁⲩⲱ ⲡⲗⲁⲟⲥ ⲧⲏⲣϥ ⲛⲉⲩϣⲁϫⲉ ⲙⲛ ⲛⲉⲫⲩⲗⲏ ⲧⲏⲣⲟⲩ ⲙⲡ ⲉⲩϫⲱ ⲙⲙⲟⲥ ⲛⲛⲉⲩⲉⲣⲏⲩ ϫⲉ ⲡⲣⲣⲟ ⲇⲁⲩⲉⲓⲇ ⲛⲧⲟϥ ⲁϥⲛⲁϩⲙⲉⲛ ⲛⲧⲟⲟⲧⲟⲩ ⲛⲛⲉⲛϫⲁϫⲉ ⲧⲏⲣⲟⲩ ⲁⲩⲱ ⲡⲉⲛⲧⲁϥⲥⲟⲧⲛ ⲛⲧⲟⲟⲧⲟⲩ ⲛⲛⲁⲗⲗⲟⲫⲩⲗⲟⲥ ⲁⲩⲱ ⲧⲉⲛⲟⲩ ⲁϥⲡⲱⲧ ⲉⲃⲟⲗ ϩⲙ ⲡⲉϥⲕⲁϩ ⲁⲩⲱ ⲉⲃⲟⲗ ϩⲛ ⲧⲉϥⲙⲛⲧⲣⲣⲟ</ab>
ⲁⲃⲉⲥⲥⲁⲗⲱⲙ ⲇⲉ ⲛⲧⲁⲩⲧⲁϩⲥϥ ⲛⲣⲣⲟ ⲉϩⲣⲁⲓ ⲉϫⲱⲛ ⲁϥⲙⲟⲩ ϩⲙ ⲡⲡⲟⲗⲉⲙⲟⲥ ⲧⲉⲛⲟⲩ ϭⲉ ⲁϩⲣⲱⲧⲛ ⲛⲧⲱⲧⲛ ⲧⲉⲧⲛϩⲙⲟⲟⲥ ⲉⲧⲉⲧⲛⲕⲱ ⲛⲣⲱⲧⲛ ⲉⲕⲧⲉⲡⲉⲛⲣⲣⲟ ⲟⲛ ⲉⲣⲟⲛ ⲡϣⲁϫⲉ ⲇⲉ ⲙⲡ ⲧⲏⲣϥ ⲁϥⲡⲱϩ ϣⲁ ⲡⲣⲣⲟ</ab>
ⲁⲩⲱ ⲡⲣⲣⲟ  ⲁϥϫⲟⲟⲩ ⲛⲥⲁⲇⲱⲕ ⲙⲛ ⲁⲃⲓⲁⲑⲁⲣ ⲛⲉⲟⲩⲏⲏⲃ ⲉϥϫⲱ ⲙⲙⲟⲥ ⲛⲁⲩ ϫⲉ ϣⲁϫⲉ ⲙⲛ ⲛⲉⲡⲣⲉⲥⲃⲩⲧⲉⲣⲟⲥ ⲛⲓⲟⲩⲇⲁ ⲉⲧⲉⲧⲛϫⲱ ⲙⲙⲟⲥ ⲛⲁⲩ ϫⲉ ⲉⲧⲃⲉ ⲟⲩ ⲛⲧⲱⲧⲛ ⲉⲧⲉⲧⲛⲛⲁⲥⲉⲕϩⲁⲉ ⲉⲧⲣⲉⲧⲉⲧⲛⲕⲧⲉⲡⲣⲣⲟ ⲉϩⲣⲁⲓ ⲉⲡⲉϥⲏⲓ</ab>
ⲛⲧⲉⲧⲛ ⲛⲁⲥⲛⲏⲩ ⲛⲧⲉⲧⲛ ⲛⲁⲕⲉⲉⲥ ⲟⲛ ⲁⲩⲱ ⲛⲧⲉⲧⲛ ⲛⲁⲥⲁⲣⲝ ⲁϩⲣⲱⲧⲛ ϭⲉ ⲉⲧⲉⲧⲛⲛⲁⲥⲉⲕϩⲁⲉ ⲉⲧⲣⲉⲧⲉⲧⲛⲕⲧⲉⲡⲣⲣⲟ ⲉϩⲣⲁⲓ ⲉⲡⲉϥⲏⲓ ⲁⲩⲱ ⲡϣⲁϫⲉ ⲙⲡ ⲧⲏⲣϥ ⲁϥⲡⲱϩ ϣⲁ ⲡⲣⲣⲟ ⲁⲩⲱ ⲡⲣⲣⲟ  ⲁϥϫⲟⲟⲩ ⲛⲥⲁ ⲥⲁⲇⲱⲕ ⲉϩⲣⲁⲓ ⲉⲡⲉϥⲏⲓ ⲁⲩⲱ ⲡϣⲁϫⲉ ⲙⲡ ⲧⲏⲣϥ ⲁϥⲡⲱϩ ϣⲁ ⲡⲣⲣⲟ</ab>
ⲁⲩⲱ ⲁⲙⲉⲥⲥⲁⲓ ⲇⲉ ⲉⲧⲉⲧⲛⲛⲁϫⲟⲟⲥ ⲛⲁϥ ϫⲉ ⲙⲏ ⲛⲧⲟⲕ ⲡⲉ ⲛⲁⲕⲉⲉⲥ ⲁⲛ ⲛⲧⲟⲕ ⲁⲩⲱ ⲛⲁⲥⲁⲣⲝ ⲧⲉⲛⲟⲩ ϭⲉ ⲛⲁⲓ ⲉⲣⲉⲡⲛⲟⲩⲧⲉ ⲁⲁⲩ ⲛⲁⲓ ⲁⲩⲱ ⲛⲉⲓⲕⲟⲟⲩⲉ ⲉϥⲉⲟⲩⲁϩⲟⲩ ⲉⲣⲟⲓ ϫⲉ ⲉϣⲱⲡⲉ ⲛⲉⲕⲛⲁϭⲱ ⲁⲛ ⲉⲕⲟ ⲛⲁⲣⲭⲱⲛ ⲙⲡⲁⲙⲧⲟ ⲉⲃⲟⲗ ⲛⲛⲉϩⲟⲟⲩ ⲧⲏⲣⲟⲩ ⲉⲡⲙⲁ ⲛⲓⲱⲁⲃ</ab>
ⲁⲩⲱ ⲁϥⲥⲉⲕⲡϩⲏⲧ ⲛⲛⲉⲣⲱⲙⲉ ⲧⲏⲣⲟⲩ ⲛⲓⲟⲩⲇⲁ ⲛⲑⲉ ⲛⲟⲩⲣⲱⲙⲉ ⲛⲟⲩⲱⲧ ⲁⲩⲱ ⲁⲩϫⲟⲟⲩ ⲙⲡⲣⲣⲟ ⲉⲩϫⲱ ⲙⲙⲟⲥ ⲛⲁϥ ϫⲉ ⲕⲧⲟⲕ ⲉⲣⲟⲛ ⲛⲧⲟⲕ ⲙⲛ ⲛⲉⲕϩⲙϩⲁⲗ</ab>
ⲁⲩⲱ ⲡⲣⲣⲟ ⲁϥⲕⲧⲟϥ ⲁϥⲓ ⲉϫⲙ ⲡⲓⲟⲣⲇⲁⲛⲏⲥ</ab>
ⲁⲩⲱ ⲁϥⲡⲱⲧ ⲛϭⲓ ⲥⲉⲙⲉⲓ ⲡϣⲏⲣⲉ ⲛⲅⲏⲣⲁ ⲡϣⲏⲣⲉ ⲛⲓⲉⲙⲉⲛⲓ ⲉⲃⲟⲗ ϩⲛ ⲃⲁⲟⲩⲣⲓⲙ ⲁϥⲉⲓ ⲉϩⲣⲁⲓ ⲙⲛ ⲛⲉⲣⲱⲙⲉ ⲛⲓⲟⲩⲇⲁ ⲉⲧⲱⲙⲛⲧ ⲉⲡⲣⲣⲟ </ab>
ⲉⲣⲉⲙⲏⲧ ⲛϣⲉ ⲛⲣⲱⲙⲉ ⲛⲙⲙⲁϥ ⲉⲃⲟⲗ ϩⲛ ⲃⲉⲛⲓⲁⲙⲓⲛ ⲁⲩⲱ ⲥⲓⲃⲁ ⲡϩⲙϩⲁⲗ ⲛⲥⲁⲟⲩⲗ ⲉⲣⲉⲡⲉϥⲙⲛⲧⲏ ⲛϣⲏⲣⲉ ⲛⲙⲙⲁϥ ⲁⲩⲱ ⲡⲉϥϫⲟⲩⲱⲧ ⲛϩⲙϩⲁⲗ ⲛⲙⲙⲁϥ ⲁϥⲥⲃⲧⲉⲡⲓⲟⲣⲇⲁⲛⲏⲥ ϩⲓⲑⲏ ⲙⲡⲣⲣⲟ</ab>
ⲁⲩⲱ ⲁⲩϯⲧⲟⲟⲧⲟⲩ ⲙⲛ ⲛⲉⲩⲉⲣⲏⲩ ⲉϫⲓⲟⲟⲣ ⲙⲡⲣⲣⲟ ⲁⲩⲱ ⲁϥϫⲓⲟⲟⲣ ⲛϭⲓ ⲡⲙⲏⲏϣⲉ ⲉⲧⲁϩⲟ ⲉⲣⲁⲧϥ ⲙⲡⲏⲓ ⲙⲡⲣⲣⲟ ⲁⲩⲱ ⲉⲉⲓⲣⲉ ⲙⲡⲉⲧⲥⲟⲩⲧⲱⲛ ⲙⲡⲉϥⲙⲧⲟ ⲉⲃⲟⲗ ⲥⲉⲙⲉⲓ ⲇⲉ ⲡϣⲏⲣⲉ ⲛⲅⲏⲣⲁ ⲁϥⲡⲁϩⲧϥ ϩⲓⲑⲏ ⲙⲡⲣⲣⲟ ⲉϥⲛⲁϫⲓⲟⲟⲣ ⲙⲡⲓⲟⲣⲇⲁⲛⲏⲥ</ab>
ⲡⲉϫⲁϥ ϩⲓⲑⲏ ⲙⲡⲣⲣⲟ ϫⲉ ⲙⲡⲉⲣⲧⲣⲉⲡⲁϫⲟⲉⲓⲥ ⲡⲣⲣⲟ ⲙⲉⲉⲩⲉ ⲉⲩⲁⲛⲟⲙⲓⲁ ⲁⲩⲱ ⲙⲡⲉⲣⲕⲱ ϩⲙ ⲡⲉⲕϩⲏⲧ ⲛⲛⲉⲛⲟⲃⲉ ⲛⲧⲁⲡⲉⲕϩⲙϩⲁⲗ ⲁⲁⲩ ⲙⲡⲉϩⲟⲟⲩ ⲛⲧⲁⲡⲁϫⲟⲉⲓⲥ ⲉⲓ ⲉⲃⲟⲗ ϩⲛ ⲑ ⲉⲧⲣⲉⲡⲣⲣⲟ ⲙⲉⲉⲩⲉ ⲉⲡⲁⲓ ϩⲙ ⲡⲉϥϩⲏⲧ</ab>
ϫⲉ ⲡⲉⲕϩⲙϩⲁⲗ ⲉⲧⲉⲁⲛⲟⲕ ⲡⲉ ⲁⲓⲉⲓⲙⲉ ϫⲉ ⲁⲛⲟⲕ ⲡⲉ ⲛⲧⲁⲓⲣⲛⲟⲃⲉ ⲁⲩⲱ ⲉⲓⲥ ϩⲏⲏⲧⲉ ⲁⲛⲟⲕ ⲙⲡⲟⲟⲩ ⲁⲓⲉⲓ ϩⲓⲑⲏ ⲙⲡⲏⲓ ⲧⲏⲣϥ ⲛⲓⲱⲥⲏⲫ ⲉⲣⲁⲧϥ ⲙⲡⲁϫⲟⲉⲓⲥ ⲡⲣⲣⲟ</ab>
ⲁϥⲟⲩⲱϣⲃ ⲇⲉ ⲛϭⲓ ⲁⲃⲓⲥⲁ ⲡϣⲏⲣⲉ ⲛⲥⲁⲣⲟⲩⲉⲓⲁ ⲉϥϫⲱ ⲙⲙⲟⲥ ϫⲉ ⲙⲏ ⲉⲧⲃⲉ ⲡⲉⲓϩⲱⲃ ⲉⲧⲉⲛϥⲛⲁⲙⲟⲩ ⲁⲛ ⲛϭⲓ ⲥⲏⲙⲉⲉⲓ ϫⲉ ⲁϥⲥⲁϩⲟⲩ ⲙⲡⲉⲭⲣⲥ ⲙⲡϫⲟⲉⲓⲥ</ab>
ⲇⲉ ⲡⲉϫⲁϥ ϫⲉ ⲁϩⲣⲱⲧⲛ ⲛⲙⲙⲁⲓ ⲛϣⲏⲣⲉ ⲛⲥⲁⲣⲟⲩⲉⲓⲁ ϫⲉ ⲉⲧⲉⲧⲛⲟ ⲛⲁⲓ ⲙⲡⲟⲟⲩ ⲛⲉⲡⲓⲃⲟⲩⲗⲟⲥ ϫⲉ ⲙⲡⲟⲟⲩ ⲛϩⲟⲟⲩ ⲙⲛⲣⲱⲙⲉ ⲛⲁⲙⲟⲩ ⲉⲃⲟⲗ ϩⲙ ⲡ ϫⲉ ⲛϯⲥⲟⲟⲩⲛ ⲁⲛ ϫⲉ ⲙⲡⲟⲟⲩ ϯⲛⲁⲣⲣⲣⲟ ⲉϫⲙ ⲡ</ab>
ⲁⲩⲱ ⲡⲣⲣⲟ ⲡⲉϫⲁϥ ⲉϩⲟⲩⲛ ϩⲛ ⲥⲉⲙⲉⲓ ϫⲉ ⲛⲅⲛⲁⲙⲟⲩ ⲁⲛ ⲁⲩⲱ ⲡⲣⲣⲟ ⲁϥⲱⲣⲕ ⲛⲁϥ</ab>
ⲙⲉⲙⲫⲓⲃⲟⲥⲑⲉ ⲇⲉ ⲡϣⲏⲣⲉ ⲛⲓⲱⲛⲁⲑⲁⲛ ⲡϣⲏⲣⲉ ⲛⲥⲁⲟⲩⲗ ⲁϥⲉⲓ ⲉⲃⲟⲗ ⲉⲧⲱⲙⲛⲧ ⲉⲡⲣⲣⲟ ⲉⲁϥϭⲱ ⲛⲟⲩⲉϣⲛⲑⲉⲣⲁⲡⲉⲩⲉ ⲛⲛⲉϥⲟⲩⲉⲣⲏⲧⲉ ⲟⲩⲇⲉ ⲙⲡⲉϥⲉⲛⲛⲉϥⲓⲉⲓⲃ ⲟⲩⲇⲉ ⲙⲡⲉϥⲕⲁⲑⲁⲣⲓⲍⲉ ⲛⲛⲉϥⲥⲡⲟⲧⲟⲩ ⲁⲩⲱ ⲛⲉϥϩⲟⲉⲓⲧⲉ ⲙⲡⲉϥϣⲟⲙⲟⲩ ⲛϫⲓⲛ ⲡⲉϩⲟⲟⲩ ⲛⲧⲁⲡⲣⲣⲟ ⲙⲟⲟϣⲉ ⲉⲃⲟⲗ ϣⲁ ⲡⲉϩⲟⲟⲩ ⲛⲧⲁϥⲉⲓ ⲛⲧⲟϥ ϩⲛ ⲟⲩⲉⲓⲣⲏⲛⲏ</ab>
ⲁⲩⲱ ⲛⲧⲉⲣⲉϥⲉⲓ ⲉϩⲣⲁⲓ ⲉⲑ ⲉⲧⲣⲉϥⲧⲱⲙⲛⲧ ⲉⲡⲣⲣⲟ ⲡⲉϫⲉⲡⲣⲣⲟ ⲛⲁϥ ϫⲉ ⲉⲧⲃⲉ ⲟⲩ ⲙⲡⲉⲕⲣⲛⲁⲙⲟⲟϣⲉ ⲉⲃⲟⲗ ⲙⲉⲙⲫⲓⲃⲟⲥⲑⲉ</ab>
ⲡⲉϫⲉⲙⲉⲙⲫⲓⲃⲟⲥⲑⲉ ⲛⲁϥ ϫⲉ ⲡⲁϫⲟⲉⲓⲥ ⲡⲣⲣⲟ ⲡⲉⲕϩⲙϩⲁⲗ ⲡⲉ ⲛⲧⲁϥⲣϩⲁⲗ ⲙⲙⲟⲓ ϫⲉ ⲁⲛⲟⲕ ⲡⲉⲕϩⲙϩⲁⲗ ⲁⲓϫⲟⲟⲥ ⲛⲁϥ ϫⲉ ϩⲉⲕⲡⲉⲓⲱ ⲛⲁⲓ ⲛⲧⲁⲁⲗⲉ ⲉⲣⲟϥ ⲛⲧⲁⲡⲱⲧ ϩⲱ ⲙⲛ ⲡⲣⲣⲟ ϫⲉ ⲁⲛⲟⲕ ⲡⲉⲕϩⲙϩⲁⲗ ⲁⲛⲅ ⲟⲩϭⲁⲗⲉ</ab>
ⲁⲩⲱ ⲁϥϣⲁϫⲉ ⲛⲥⲁ ⲡⲉⲕϩⲙϩⲁⲗ ϩⲁⲧⲙ ⲡⲁϫⲟⲉⲓⲥ ⲡⲣⲣⲟ ⲁⲩⲱ ⲡⲁϫⲟⲉⲓⲥ ⲡⲣⲣⲟ ⲁϥⲉⲓⲣⲉ ⲙⲡⲉⲧⲥⲟⲩⲧⲱⲛ ⲛⲁϩⲣⲁϥ ⲛⲑⲉ ⲛⲟⲩⲁⲅⲅⲉⲗⲟⲥ ⲛⲧⲉ ⲡⲛⲟⲩⲧⲉ ⲁⲩⲱ ⲡⲁⲅⲁⲑⲟⲛ ⲉⲕⲉⲁⲁϥ ⲙⲡⲙⲧⲟ ⲉⲃⲟⲗ ⲛⲛⲉⲕⲃⲁⲗ</ab>
ϫⲉ ⲡⲏⲓ ⲧⲏⲣϥ ⲛⲧⲁϥⲣⲡⲁⲓ ⲁⲛ ⲁⲗⲗⲁ ϩⲉⲛⲣⲱⲙⲉ ⲉⲩⲙⲡϣⲁ ⲙⲡⲙⲟⲩ ⲛⲉ ⲛⲧⲁⲩⲣⲡⲁⲓ ⲙⲡⲁϫⲟⲉⲓⲥ ⲡⲣⲣⲟ ⲁⲩⲱ ⲁⲕⲕⲱ ⲙⲡⲉⲕϩⲙϩⲁⲗ ⲙⲛ ⲛⲉⲧⲟⲩⲱⲙ ϩⲛ ⲧⲉⲕⲧⲣⲁⲡⲏⲍⲁ ⲁⲩⲱ ⲁϣ ⲡⲉ ⲡⲕⲉⲇⲓⲕⲁⲓⲱⲙⲁ ⲉⲧⲉⲟⲩⲉⲛⲧⲁⲓϥ ⲙⲙⲁⲩ ⲉⲧⲣⲁⲱϣ ⲟⲛ ⲉⲃⲟⲗ ⲉϩⲣⲁⲓ ⲉⲡⲣⲣⲟ</ab>
ⲡⲉϫⲉⲡⲣⲣⲟ ⲛⲁϥ ϫⲉ ⲉⲧⲃⲉ ⲟⲩ ⲕⲧⲁⲩⲟ ⲛⲛⲉⲕϣⲁϫⲉ ⲉⲃⲟⲗ ϫⲉ ⲁⲓϫⲟⲟⲥ ϫⲉ ⲛⲧⲟⲕ ⲙⲛ ⲥⲓⲃⲁ ⲡⲉϣⲡⲓⲱϩⲉ ⲉϫⲱⲧⲛ</ab>
ⲡⲉϫⲉⲙⲉⲙⲫⲓⲃⲟⲥⲑⲉ ϩⲓⲑⲏ ⲙⲡⲣⲣⲟ ϫⲉ ⲉⲛⲕⲁⲛⲓⲙ ⲙⲁⲣⲉϥϫⲓⲧⲟⲩ ⲉⲛϩⲟⲥⲟⲛ ⲁⲡⲁϫⲟⲉⲓⲥ ⲡⲣⲣⲟ ⲉⲓ ⲉϩⲣⲁⲓ ⲉⲡⲉϥⲏⲓ ϩⲛ ⲟⲩⲉⲓⲣⲏⲛⲏ</ab>
ⲁⲩⲱ ⲃⲉⲣⲍⲉⲗⲗⲓ ⲡⲅⲁⲗⲁⲧⲓⲧⲏⲥ ⲁϥⲉⲓ ⲉϩⲣⲁⲓ ϩⲛ ϩⲣⲱⲅⲉⲗⲗⲓⲙ ⲁϥϫⲓⲟⲟⲣ ⲙⲡⲣⲣⲟ ϩⲙ ⲡⲓⲟⲣⲇⲁⲛⲏⲥ ⲉⲡⲟⲟⲛⲉϥ ⲉⲃⲟⲗ ϩⲙ ⲡⲓⲟⲣⲇⲁⲛⲏⲥ</ab>
ⲃⲉⲣⲍⲉⲗⲗⲓ ⲇⲉ ⲟⲩⲣⲱⲙⲉ ⲡⲉ ⲉⲁϥⲣϩⲗⲗⲟ ⲉⲙⲁⲧⲉ ⲉⲩⲣⲱⲙⲉ ⲡⲉ ⲉϥϩⲛϥⲧⲟⲟⲩ ⲛϫⲟⲩⲱⲧ ⲛⲣⲟⲙⲡⲉ ⲁⲩⲱ ⲛⲧⲟϥ ⲡⲉ ⲛⲧⲁϥⲥⲁⲁⲛϣ ⲙⲡⲣⲣⲟ ϩⲙ ⲡⲧⲣⲉϥⲟⲩⲱϩ ϩⲙ ⲙⲁⲛⲁⲉⲓⲙ ⲉⲃⲟⲗ ϫⲉ ⲟⲩⲛⲟϭ ⲛⲣⲱⲙⲉ ⲉⲙⲁⲧⲉ ⲡⲉ</ab>
ⲡⲣⲣⲟ ⲇⲉ ⲡⲉϫⲁϥ ⲛⲃⲉⲣⲍⲉⲗⲗⲓ ϫⲉ ⲛⲧⲟⲕ ⲁⲙⲟⲩ ⲛⲙⲙⲁⲓ ⲁⲩⲱ ⲧⲉⲕⲙⲛⲧϩⲗⲗⲟ ϯⲛⲁⲥⲁⲛⲟⲩϣⲥ ⲛⲙⲙⲁⲓ ϩⲛ ⲑ</ab>
ⲡⲉϫⲉⲃⲉⲣⲍⲉⲗⲗⲓ ⲇⲉ ⲙⲡⲣⲣⲟ ϫⲉ ⲕⲉⲟⲩⲏⲣ ⲛⲉ ⲛⲁϩⲟⲟⲩ ⲛⲛⲉⲣⲟⲙⲡⲉ ⲙⲡⲁⲱⲛϩ ϫⲉ ⲉⲓⲉⲧⲱⲟⲩⲛ ⲛⲧⲁⲉⲓ ⲙⲛ ⲡⲣⲣⲟ ⲉϩⲣⲁⲓ ⲉⲑ</ab>
ⲁⲛⲅ ⲟⲩⲣⲱⲙⲉ ⲁⲛⲟⲕ ⲉⲓϩⲛϥⲧⲟⲟⲩ ⲛϫⲟⲩⲱⲧ ⲛⲣⲟⲙⲡⲉ ⲉⲡⲟⲟⲩ ⲙⲏ ϯⲛⲁⲉϣⲉⲓⲙⲉ ⲛϫⲓⲛ ⲉⲡⲉⲓⲛⲁⲩ ⲉⲩϩⲱⲃ ⲉⲛⲁⲛⲟⲩϥ ⲁⲩⲱ ⲉⲩϩⲱⲃ ⲉϥϩⲟⲟⲩ ⲉⲛⲉⲡⲉⲕϩⲙϩⲁⲗ ⲉⲧⲉⲁⲛⲟⲕ ⲡⲉ ϯⲛⲁⲉϣⲉⲓⲙⲉ ⲉⲧϯⲡⲉ ⲙⲡⲉϯⲛⲁⲟⲩⲟⲙϥ ⲏ ⲡⲉϯⲛⲁⲥⲟⲟϥ ⲏ ϯⲛⲁϣⲥⲱⲧⲙ ⲛϫⲓⲛ ⲉⲡⲉⲓⲛⲁⲩ ⲉⲡⲉϩⲣⲟⲟⲩ ⲛⲛⲉϩⲟⲟⲩⲧ ⲉⲩϫⲱ ⲏ ⲛⲉϩⲓⲟⲙⲉ ⲉⲩϫⲱ ⲉⲧⲃⲉ ⲟⲩ ⲡⲉⲕϩⲙϩⲁⲗ ⲉⲧⲉⲁⲛⲟⲕ ⲡⲉ ⲉϥⲛⲁⲣⲑⲉ ⲛⲟⲩⲉⲧⲡⲱ ⲉϫⲙⲡⲁϫⲟⲉⲓⲥ ⲡⲣⲣⲟ</ab>
ⲏ ⲉⲣⲉⲡϩⲱⲃ ⲁⲥⲱⲟⲩ ⲉⲧⲣⲉⲡⲉⲕϩⲙϩⲁⲗ ϫⲓⲟⲟⲣ ⲙⲡⲓⲟⲣⲇⲁⲛⲏⲥ ⲙⲛ ⲡⲁϫⲟⲉⲓⲥ ⲡⲣⲣⲟ ⲁⲩⲱ ⲉⲧⲃⲉ ⲟⲩ ⲡⲁϫⲟⲉⲓⲥ ϥⲟⲩⲱϣ ⲉⲧⲱⲱⲃⲉ ⲛⲁⲓ ⲙⲡⲉⲓⲧⲱⲱⲃⲉ</ab>
ⲡⲉⲕϩⲙϩⲁⲗ ⲉⲧⲉⲁⲛⲟⲕ ⲡⲉ ⲙⲁⲣⲉϥϭⲱ ⲉⲡⲁϩⲟⲩ ϫⲉ ⲉⲓⲉⲙⲟⲩ ϩⲛ ⲧⲁⲡⲟⲗⲓⲥ ϩⲁϩⲧⲙ ⲡⲧⲁⲫⲟⲥ ⲙⲡⲁⲉⲓⲱⲧ ⲙⲛ ⲧⲁⲙⲁⲁⲩ ⲁⲩⲱ ⲉⲓⲥ ⲡⲉⲕϩⲙϩⲁⲗ ⲭⲁⲙⲁⲁⲙ ϥⲛⲁⲉⲓ ⲙⲛ ⲡⲁϫⲟⲉⲓⲥ ⲡⲣⲣⲟ ⲁⲩⲱ ⲉⲕⲉⲉⲓⲣⲉ ⲛⲙⲙⲁϥ ⲙⲡⲁⲅⲁⲑⲟⲛ ⲙⲡⲉⲕⲙⲧⲟ ⲉⲃⲟⲗ</ab>
ⲡⲣⲣⲟ ⲇⲉ ⲡⲉϫⲁϥ ⲛⲁϥ ϫⲉ ⲙⲁⲣⲉϥⲉⲓ ⲛⲙⲙⲁⲓ ⲛϭⲓ ⲭⲁⲙⲁⲁⲙ ⲁⲩⲱ ⲁⲛⲟⲕ ϯⲛⲁⲉⲓⲣⲉ ⲛⲁϥ ⲙⲡⲁⲅⲁⲑⲟⲛ ⲛⲁϩⲣⲁⲕ</ab>
ⲡⲗⲁⲟⲥ ⲇⲉ ⲧⲏⲣϥ ⲁϥϫⲓⲟⲟⲣ ⲙⲡⲓⲟⲣⲇⲁⲛⲏⲥ ⲡⲣⲣⲟ ϩⲱⲱϥ ⲁϥϫⲓⲟⲟⲣ ⲁⲡⲣⲣⲟ ϯⲡⲉⲓ ⲉⲣⲱϥ ⲛⲃⲉⲣⲍⲉⲗⲗⲓ ⲁⲩⲱ ⲁϥⲥⲙⲟⲩ ⲉⲣⲟϥ ⲁϥⲕⲧⲟϥ ⲉϩⲣⲁⲓ ⲉⲛⲉϥⲙⲁ</ab>
ⲁⲩⲱ ⲡⲣⲣⲟ ⲁϥϫⲓⲟⲟⲣ ⲉⲅⲁⲗⲅⲁⲗⲁ ⲭⲁⲙⲁⲁⲙ ⲇⲉ ⲁϥϫⲓⲟⲟⲣ ⲛⲙⲙⲁϥ ⲁⲩⲱ ⲡⲗⲁⲟⲥ ⲧⲏⲣϥ ⲛⲓⲟⲩⲇⲁ ⲁⲩϫⲓⲟⲟⲣ ⲙⲛ ⲡⲣⲣⲟ ⲁⲩⲱ ⲧⲡⲁϣⲉ ⲙⲡⲗⲁⲟⲥ ⲙⲡ</ab>
ⲁⲩⲱ ⲉⲓⲥ ⲛⲣⲱⲙⲉ ⲧⲏⲣⲟⲩ ⲙⲡ ⲁⲩⲉⲓ ⲉⲣⲁⲧϥ ⲙⲡⲣⲣⲟ ⲡⲉϫⲁⲩ ⲉϩⲟⲩⲛ ϩⲙ ⲡⲣⲣⲟ ϫⲉ ⲉⲧⲃⲉ ⲟⲩ ⲁⲩϥⲓⲧⲕ ⲛϭⲓ ⲛⲉⲥⲛⲏⲩ ⲛⲣⲱⲙⲉ ⲛⲓⲟⲩⲇⲁ ⲁⲩⲱ ⲁⲩϫⲓⲟⲟⲣ ⲙⲡⲣⲣⲟ ⲙⲡⲓⲟⲣⲇⲁⲛⲏⲥ ⲙⲛ ⲡⲉϥⲏⲓ ⲁⲩⲱ ⲛⲣⲱⲙⲉ ⲧⲏⲣⲟⲩ ⲛⲇⲁⲩⲉⲓⲇ ⲉⲩⲛⲙⲙⲁϥ</ab>
ⲛⲣⲱⲙⲉ ⲇⲉ ⲧⲏⲣⲟⲩ ⲛⲓⲟⲩⲇⲁ ⲁⲩⲟⲩⲱϣⲃ ⲉⲩϫⲱ ⲙⲙⲟⲥ ⲛⲛⲣⲱⲙⲉ ⲙⲡ ϫⲉ ⲡⲣⲣⲟ ϥϫⲓ ⲉϩⲟⲩⲛ ⲉⲣⲟⲓ ⲉⲧⲃⲉ ⲟⲩ ⲁⲧⲉⲧⲛϭⲱⲛⲧ ⲉⲧⲃⲉ ⲡⲉⲓϣⲁϫⲉ ⲙⲏ ⲁⲛⲟⲩⲉⲙⲗⲁⲁⲩ ⲛⲧⲟⲟⲧϥ ⲏ ⲁϥϯⲧⲁⲓⲟ ⲛⲁⲛ ⲏ ⲁϥϥⲓⲗⲁⲁⲩ ⲉⲃⲟⲗ ϩⲓϫⲱⲛ</ab>
ⲁⲩⲱ ⲛⲣⲱⲙⲉ ⲙⲡ ⲁⲩⲟⲩⲱϣⲃ ⲉⲩϫⲱ ⲙⲙⲟⲥ ⲛⲛⲣⲱⲙⲉ ⲛⲓⲟⲩⲇⲁ ϫⲉ ⲟⲩⲛ ⲟⲩⲧⲃⲁ ⲛⲣⲱⲙⲉ ⲛⲧⲟⲟⲧⲛ ⲙⲛ ⲡⲣⲣⲟ ⲁⲩⲱ ⲁⲛⲟⲕ ⲡⲉ ⲛϣⲣⲡⲙⲓⲥⲉ ⲙⲡⲁⲣⲁⲣⲟⲕ ⲁⲩⲱ ⲁⲛⲟⲕ ϯⲏⲡ ⲉⲇⲁⲩⲉⲓⲇ ⲉϩⲟⲩⲉ ⲉⲣⲟⲕ ⲉⲧⲃⲉ ⲟⲩ ϭⲉ ⲁⲕⲥⲟϣⲧ ϩⲙ ⲡⲁⲓ ⲉⲙⲡⲟⲩϫⲓ ⲙⲡⲁϣⲁϫⲉ ⲛϣⲟⲣⲡ ⲙⲡⲁⲣⲁ ⲡⲁⲓⲟⲩⲇⲁ ⲉⲧⲣⲉⲡⲣⲣⲟ ⲕⲧⲟϥ ⲉⲣⲟⲓ ⲁⲩⲱ ⲡϣⲁϫⲉ ⲛⲛⲣⲱⲙⲉ ⲛⲓⲟⲩⲇⲁ ⲁϥϭⲙϭⲟⲙ ⲙⲡⲁⲣⲁ ⲡϣⲁϫⲉ ⲛⲛⲣⲱⲙⲉ ⲙⲡ</ab>