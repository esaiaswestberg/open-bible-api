ⲁⲥϣⲱⲡⲉ ϩⲙ ⲡⲙⲉϩⲯⲓⲧ ⲛⲉⲃⲟⲧ ⲛⲥⲉⲇⲉⲕⲓⲁⲥ ⲡⲣⲣⲟ ⲛⲓⲟⲩⲇⲁ ⲁϥⲉⲓ ⲛϭⲓ ⲛⲁⲃⲟⲩⲭⲟⲇⲟⲛⲟⲥⲟⲣ ⲡⲣⲣⲟ ⲛⲧⲃⲁⲃⲩⲗⲱⲛ ⲙⲛ ⲧⲉϥϭⲟⲙ ⲧⲏⲣⲥ ⲉϫⲛ ⲑⲓⲉⲣⲟⲩⲥⲁⲗⲏⲙ ⲁⲩⲕⲱⲧⲉ ⲉⲣⲟⲥ</ab>
ⲁⲩⲱ ϩⲛ ⲧⲙⲉϩⲙⲛⲧⲟⲩⲉ ⲛⲣⲟⲙⲡⲉ ⲛⲥⲉⲇⲉⲕⲓⲁⲥ ϩⲛ ⲡⲙⲉϩϥⲧⲟⲟⲩ ⲛⲉⲃⲟⲧ ⲛⲥⲟⲩⲯⲓⲧ ⲙⲡⲉⲃⲟⲧ ⲁⲥⲡⲱϩ ⲛϭⲓ ⲧⲡⲟⲗⲓⲥ</ab>
ⲁⲩⲃⲱⲕ ⲉϩⲟⲩⲛ ⲧⲏⲣⲟⲩ ⲉⲣⲟⲥ ⲛϭⲓ ⲛϩⲏⲅⲉⲙⲱⲛ ⲙⲡⲣⲣⲟ ⲛⲧⲃⲁⲃⲩⲗⲱⲛ ⲁⲩϩⲙⲟⲟⲥ ϩⲛ ⲧⲡⲩⲗⲏ ⲉⲧϩⲛⲧⲙⲏⲧⲉ ⲉⲧⲉⲛⲁⲓ ⲛⲉ ⲙⲁⲣⲅⲁⲛⲁⲥⲁⲣ ⲥⲁⲙⲁⲅⲱⲑ ⲙⲛ ⲛⲁⲃⲟⲩⲥⲁⲭⲁⲣ ⲛⲁⲃⲟⲩⲥⲁⲣⲉⲓⲥ ⲛⲁⲅⲁⲣⲅⲁⲥⲛⲁⲥⲉⲣ ⲣⲁⲙⲁⲅ ⲙⲛ ⲡⲕⲉⲥⲉⲉⲡⲉ ⲛϩⲏⲅⲉⲙⲱⲛ ⲙⲡⲣⲣⲟ ⲛⲧⲃⲁⲃⲩⲗⲱⲛ</ab>










ⲁⲩⲱ ⲁⲩϫⲟⲟⲩ ⲁⲩϫⲓ ⲛⲓⲉⲣⲉⲙⲓⲁⲥ ⲉⲃⲟⲗ ϩⲛ ⲧⲁⲩⲗⲏ ⲙⲡⲉϣⲧⲉⲕⲟ ⲁⲩⲱ ⲁⲩⲧⲁⲁϥ ⲉⲧⲟⲟⲧϥ ⲛⲅⲟⲇⲟⲗⲓⲁⲥ ⲡϣⲏⲣⲉ ⲛⲁⲭⲓⲕⲁⲙ ⲡϣⲏⲣⲉ ⲛⲥⲁⲫⲁⲛ ⲁⲩⲱ ⲁⲩⲛⲧϥ ⲉⲃⲟⲗ ϩⲙ ⲡⲏⲓ ⲁϥϩⲙⲟⲟⲥ ϩⲛ ⲧⲙⲏⲧⲉ ⲙⲡⲗⲁⲟⲥ</ab>
ⲡϣⲁϫⲉ ⲙⲡϫⲟⲉⲓⲥ ⲁϥϣⲱⲡⲉ ϣⲁ ⲓⲉⲣⲉⲙⲓⲁⲥ ϩⲛ ⲧⲁⲩⲗⲏ ⲙⲡⲉϣⲧⲉⲕⲟ ⲉϥϫⲱ ⲙⲙⲟⲥ</ab>
ϫⲉ ⲃⲱⲕ ⲁϫⲓⲥ ⲛⲁⲃⲇⲉⲙⲉⲗⲉⲭ ⲡⲉϭⲱϣ ⲉⲕϫⲱ ⲙⲙⲟⲥ ϫⲉ ⲧⲁⲓ ⲧⲉ ⲑⲉ ⲉⲛⲧⲁⲡϫⲟⲉⲓⲥ ϫⲟⲟⲥ ⲡⲛⲟⲩⲧⲉ ⲙⲡ ϫⲉ ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲉⲓⲛⲉ ⲛⲛⲁϣⲁϫⲉ ⲉϫⲛ ⲧⲉⲓⲡⲟⲗⲓⲥ ⲉϩⲉⲛⲡⲉⲑⲟⲟⲩ ⲁⲩⲱ ⲉϩⲉⲛⲡⲉⲧⲛⲁⲛⲟⲩϥ ⲁⲛ</ab>
ⲁⲩⲱ ϯⲛⲁⲧⲟⲩϫⲟⲕ ϩⲙ ⲡⲉϩⲟⲟⲩ ⲉⲧⲙⲙⲁⲩ ⲛⲧⲁⲧⲙⲧⲁⲁⲕ ⲉϩⲣⲁⲓ ⲛϭⲓϫ ⲛⲛⲣⲱⲙⲉ ⲛⲁⲓ ⲛⲧⲟⲕ ⲉⲧⲕⲣϩⲟⲧⲉ ⲙⲡⲉⲩⲙⲧⲟ ⲉⲃⲟⲗ</ab>
ϫⲉ ϩⲛ ⲟⲩⲛⲟⲩϩⲙ ϯⲛⲁⲛⲁϩⲙⲉⲕ ⲁⲩⲱ ⲛⲅⲛⲁϩⲉ ⲁⲛ ϩⲛ ⲧⲥⲏϥⲉ ⲧⲉⲕⲯⲩⲭⲏ ⲛⲁϣⲱⲡⲉ ⲉⲩϩⲏⲩ ϫⲉ ⲉⲣⲉϩⲧⲏⲕ ⲕⲏ ⲉⲣⲟⲓ ⲡⲉϫⲉⲡϫⲟⲉⲓⲥ</ab>









