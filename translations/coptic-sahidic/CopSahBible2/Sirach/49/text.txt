ⲉⲣⲉⲡⲉⲣⲡⲙⲉⲉⲩⲉ ⲛⲓⲱⲥⲉⲓⲁⲥ ϣⲱⲡⲉ ⲉⲩⲥⲙⲓⲛⲉ ⲛϣⲟⲩϩⲏⲛⲉ ⲉϥⲧⲥⲁⲛⲏⲩ ⲛϩⲱⲃ ⲛⲣⲉϥⲡⲉⲥⲥⲟϭⲛ ϥⲛⲁϩⲗⲟϭ ⲛⲑⲉ ⲛⲟⲩⲉⲃⲓⲱ ϩⲛ ⲧⲧⲁⲡⲣⲟ ⲧⲏⲣⲥ ⲁⲩⲱ ⲛⲑⲉ ⲛϩⲛⲙⲟⲩⲥⲓⲕⲟⲛ ϩⲛ ϩⲉⲛⲥⲩⲙⲡⲟⲥⲓⲟⲛ ⲛⲏⲣⲡ</ab>
ⲛⲧⲟϥ ⲁϥⲥⲟⲟⲩⲧⲛ ⲙⲡⲉⲕⲧⲟ ⲙⲡⲗⲁⲟⲥ ⲁⲩⲱ ⲁϥϥⲓ ⲛⲛⲃⲟⲧⲉ ⲛⲧⲁⲛⲟⲙⲓⲁ</ab>
ⲁϥⲥⲟⲩⲧⲛ ⲡⲉϥϩⲏⲧ ⲉⲡϫⲟⲉⲓⲥ ⲁϥⲧⲁϫⲣⲉⲧⲙⲛⲧⲙⲁⲉⲓⲛⲟⲩⲧⲉ ϩⲛ ⲛⲉϩⲟⲟⲩ ⲛⲛⲁⲛⲟⲙⲟⲥ</ab>
ⲡⲃⲟⲗ ⲛⲇⲁⲩⲉⲓⲇ ⲙⲛ ⲉⲍⲉⲕⲓⲁⲥ ⲙⲛ ⲓⲱⲥⲉⲓⲁⲥ ⲁⲩⲣⲛⲟⲃⲉ ⲧⲏⲣⲟⲩ ⲛⲟⲩⲛⲟⲃⲉ ⲁⲩⲕⲱ ⲅⲁⲣ ⲛⲥⲱⲟⲩ ⲙⲡⲛⲟⲙⲟⲥ ⲙⲡⲉⲧϫⲟⲥⲉ [ⲁ]ⲛⲉ[ⲣⲱⲟⲩ ⲛⲓⲟⲩ]ⲇⲁⲥ ⲱϫⲛ</ab>
ⲁⲩϯⲡⲉⲩⲧⲁⲡ ⲅⲁⲣ ⲛϩⲉⲛⲕⲟⲟⲩⲉ ⲁⲩⲱ ⲡⲉⲩⲉⲟⲟⲩ ⲛⲟⲩϩⲉⲑⲛⲟ[ⲥ ⲛϣ]ⲙⲙⲟ</ab>
ⲁⲩⲣⲱⲕϩ ⲅⲁⲣ ⲛⲧⲥⲱⲧⲡ ⲙⲡⲟ[ⲗⲓⲥ ⲙ]ⲡⲉⲩⲟⲩⲟⲡ ⲁⲩⲱ ⲁⲩⲣⲛⲉⲥϩⲓⲟⲟⲩⲉ ⲛϫⲁⲉⲓⲉ</ab>
ϩⲛ ⲧⲟⲟⲧϥ ⲛⲓⲉⲣⲏⲙⲓⲁⲥ ⲁⲩⲑⲙⲕⲟϥ ⲅⲁⲣ ⲁⲩⲱ ⲛⲧⲟϥ ⲁⲩⲧⲃⲃⲟϥ ⲙⲡⲣⲟⲫⲏⲧⲏⲥ ϩⲛ ⲧⲟⲟⲧⲉ ⲉⲡⲱⲣⲕ ⲉⲑⲙⲕⲟ ⲉⲧⲁⲕⲟ ⲁⲩⲱ ⲉⲕⲱⲧ ⲉⲧⲱϭⲉ</ab>
ⲉⲍⲉⲕⲓⲏⲗ ⲡⲁⲓ ⲛⲧⲁϥⲛⲁⲩ ⲉⲑⲟⲣⲁⲥⲓⲥ ⲙⲡⲉⲟⲟⲩ ⲧⲉⲛⲧⲁϥⲧⲟⲩⲟⲥ ⲉⲣⲟϥ ϩⲓϫⲙ ⲫⲁⲣⲙⲁ ⲛⲛⲉⲭⲉⲣⲟⲩⲃⲉⲓⲛ</ab>
ⲕⲁⲓ ⲅⲁⲣ ⲁϥⲣⲡⲙⲉⲉⲩⲉ ⲛⲛϫⲁϫⲉ ϩⲛ ⲟⲩϩⲱⲟⲩ ⲉⲣⲡⲉⲧⲛⲁⲛⲟⲩϥ ⲛⲛⲉⲧⲥⲟⲟⲩⲧⲛ ⲛⲛⲉϩⲓⲟⲩⲉ</ab>
ⲉⲣⲉⲛⲕⲉⲉⲥ ⲙⲡⲙⲛⲧⲥⲛⲟⲟⲩⲥ ⲙⲡⲣⲟⲫⲏⲧⲏⲥ ϯⲟⲩⲱ ⲉⲃⲟⲗ ϩⲙ ⲡⲉⲩⲙⲁ ⲁϥⲡⲁⲣⲁⲕⲁⲗⲓ ⲇⲉ ⲛⲓⲁⲕⲱⲃ ⲁⲩⲱ ⲁϥⲥⲟⲧⲟⲩ ϩⲛ ⲟⲩⲡⲓⲥⲧⲓⲥ ⲛϩⲉⲗⲡⲓⲥ</ab>
ⲉⲛⲛⲁϫⲉⲥⲧⲍⲟⲣⲟⲃⲁⲃⲉⲗ ⲛⲁϣ ⲛϩⲉ ⲁⲩⲱ ⲛⲧⲟϥ ⲉϥⲟ ⲛⲑⲉ ⲛⲟⲩⲥⲫⲣⲁⲅⲓⲥ ϩⲛ ⲟⲩϭⲓϫ ⲛⲟⲩⲛⲁⲙ</ab>
ⲁⲩⲱ ⲓⲏⲥⲟⲩⲥ ⲡϣⲏⲣⲉ ⲛⲓⲱⲥⲉⲇⲉⲕ ⲛⲁⲓ ⲛⲧⲁⲩⲕⲉⲧⲡⲏⲓ ϩⲛ ⲛⲉⲩϩⲟⲟⲩ ⲁⲩⲱ ⲁⲩϫⲓⲥⲉ ⲙⲡⲗⲁⲟⲥ ⲉⲧⲟⲩⲁⲁⲃ ⲙⲡϫⲟⲉⲓⲥ ⲉⲧⲥⲃⲧⲱⲧ ⲉⲩⲉⲟⲟⲩ ⲛϣⲁⲉⲛⲉϩ</ab>
ⲁⲩⲱ ⲉⲧⲓ ⲉⲧⲛϯ ⲉⲙⲁⲧⲉ ⲙⲡⲉϥⲣⲡⲙⲉⲉⲩⲉ ⲙⲡⲉⲛⲧⲁϥⲧⲟⲩⲛⲉⲥⲛⲉⲛⲥⲟ[ⲃⲧ ⲛⲧⲁⲩϩⲉ] ⲁⲩⲱ ⲁϥⲧⲁϩⲟ ⲉⲣⲁⲧⲟⲩ ⲛⲙⲡⲩⲗⲏ ⲙⲛ ⲙⲙ[ⲟⲭⲗ]ⲟⲥ ⲁⲩⲱ ⲉ[ⲁϥⲧ]ⲟⲩⲛⲉⲥⲛⲉⲛⲏⲉⲓ</ab>
ⲙⲡⲟⲩⲥⲛⲧⲗⲁⲁⲩ ϩⲓϫⲙ ⲡⲕⲁϩ ⲛⲑⲉ ⲛⲉⲛⲱⲭ ⲕⲁⲓ ⲅⲁⲣ ⲛⲧⲟϥ ⲁⲩⲁⲛⲁⲗⲁⲙⲃⲁⲛⲉ ⲙⲙⲟϥ ϩⲓϫⲙ ⲡⲕⲁϩ</ab>
ⲙⲡⲟⲩϫⲡⲉⲣⲱⲙⲉ ⲉϥⲉⲓⲛⲉ ⲛⲓⲱⲥⲏⲫ ⲛⲛⲟϭ ⲉⲛⲉϥⲥⲛⲏⲩ ⲛⲧⲁϫⲣⲟ ⲙⲡⲗⲁⲟⲥ ⲁⲩⲱ ⲁⲩϭⲙⲡϣⲓⲛⲉ ⲛⲛⲉϥⲕⲉⲉⲥ</ab>
ⲥⲏⲙ ⲙⲛ ⲥⲏⲑ ⲁⲩϫⲓⲉⲟⲟⲩ ϩⲛ ⲛⲣⲱⲙⲉ ⲁⲩⲱ ⲁⲇⲁⲙ ⲉϩⲟⲩⲉⲣⲱⲙⲉ ⲛⲓⲙ ϩⲙ ⲡⲥⲱⲛⲧ <gap reason="lacuna"/></ab>