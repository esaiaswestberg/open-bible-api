ⲧⲥⲟⲫⲓⲁ ⲙⲡⲉⲧⲑⲃⲃⲓⲏⲩ ⲛⲁϫⲓⲥⲉ ⲛⲧⲉϥⲁⲡⲉ ⲁⲩⲱ ⲥⲛⲁⲑⲙⲥⲟϥ ϩⲛ ⲧⲙⲏⲧⲉ ⲛϩⲛⲛⲟϭ</ab>
ⲙⲡⲣⲧⲁⲓⲉⲟⲩⲣⲱⲙⲉ ⲉⲧⲃⲉ ⲡⲉϥⲥⲁ ⲁⲩⲱ ⲙⲡⲣⲃⲉⲧⲟⲩⲣⲱⲙⲉ ⲉⲧⲃⲉ ⲡⲉϥϭⲁ</ab>
ⲟⲩⲕⲟⲩⲓ ⲅⲁⲣ ⲡⲉ ⲡⲁϥⲛⲉⲃⲓⲱ ϩⲛ ⲛϩⲁⲗⲁⲧⲉ ⲁⲩⲱ ⲡⲉϥⲕⲁⲣⲡⲟⲥ ⲡⲉ ⲧⲁⲣⲭⲏ ⲛⲛⲉⲧϩⲟⲗϭ</ab>
ⲙⲡⲣϣⲟⲩϣⲟⲩ ⲙⲙⲟⲕ ϩⲛ ⲟⲩϩⲃⲥⲱ ⲛϩⲟⲉⲓⲧⲉ ⲁⲩⲱ ⲙⲡⲣϫⲓⲥⲉ ⲙⲙⲟⲕ ϩⲛ ⲟⲩϩⲟⲟⲩ ⲛⲉⲟⲟⲩ ϫⲉ ϩⲛϣⲡⲏⲣⲉ ⲛⲉ ⲛⲉϩⲃⲏⲩⲉ ⲙⲡϫⲟⲉⲓⲥ ⲁⲩⲱ ⲛⲉϥϩⲃⲏⲩⲉ ϩⲏⲡ ⲉⲛⲣⲱⲙⲉ</ab>
ⲁϩⲁϩ ⲛⲧⲩⲣⲁⲛⲛⲟⲥ ϩⲙⲟⲟⲥ ϩⲓ ⲡⲉⲥⲏⲧ ⲡⲉⲧⲉⲙⲡⲟⲩⲧⲟϭⲥ ϩⲱⲱϥ ⲉⲣⲟϥ ⲁϥⲫⲟⲣⲓ ⲛⲧⲉϭⲣⲏⲡⲉ</ab>
ⲁϩⲁϩ ⲛϫⲱⲱⲣⲉ ϫⲓⲥⲱϣ ⲉⲙⲁⲧⲉ ⲁⲩⲱ ⲁⲩϯ ⲛⲛⲉⲧⲧⲁⲉⲓⲏⲩ ⲉϩⲣⲁⲓ ⲉⲛϭⲓϫ ⲛϩⲉⲛⲕⲟⲟⲩⲉ</ab>
ⲉⲙⲡⲁⲧⲕϣⲓⲛⲉ ⲙⲡⲣϭⲛⲁⲣⲓⲕⲉ ⲉⲓⲙⲉ ⲛϣⲟⲣⲡ ⲙⲛⲛⲥⲱⲥ ⲛⲅⲉⲡⲓⲧⲓⲙⲁ</ab>
[ⲙⲡⲣϣⲁϫ]ⲉ ⲙⲡⲁⲧⲕⲥⲱⲧⲙ ⲁⲩⲱ ⲙⲡⲣⲛⲟϫⲕ ⲉⲃⲟⲗ [ϩⲛ ⲧⲙⲏ]ⲧⲉ ⲛϩⲉⲛϣⲁϫⲉ</ab>
[ⲙⲡⲣ]ϯⲧⲱⲛ ϩⲓ ϩⲱⲃ ⲉⲙⲡⲱⲕ ⲁⲛ ⲡⲉ ⲁⲩⲱ ⲙⲡⲣⲥⲱⲟⲩϩ ⲉϩⲟⲩⲛ ⲉⲡϩⲁⲡ ⲛⲛⲣⲉϥⲣⲛⲟⲃⲉ</ab>
ⲡⲁϣⲏⲣⲉ ⲙⲡⲣⲧⲣⲉⲛⲉⲕϩⲃⲏⲩⲉⲁϣⲁⲓ ⲉⲩϣⲁⲛⲁϣⲁⲓ ⲅⲁⲣ ⲛⲅⲛⲁⲣⲃⲟⲗ ⲁⲛ ⲉⲛⲟⲃⲉ ⲉϣⲱⲡⲉ ⲟⲛ ⲉⲕϣⲁⲛⲡⲱⲧ ⲛⲅⲛⲁⲧⲁϩⲟ ⲁⲛ ⲁⲩⲱ ⲛⲛⲉⲕⲣⲃⲟⲗ ⲉⲕϣⲁⲛⲡⲱⲧ</ab>
ⲟⲩⲛ ⲡⲉⲧϩⲟⲥⲉ ⲉϥⲙⲟⲩⲕϩ ⲙⲙⲟϥ ⲉϥϭⲉⲡⲏ ⲁⲩⲱ ⲉϥⲣϭⲣⲱϩ ⲛⲁⲣⲟⲟⲩ ⲛϩⲟⲩⲟ</ab>
ⲟⲩⲛ ⲡⲉⲧϣⲱⲛⲉ ⲉϥⲣⲭⲣⲓⲁ ⲙⲡⲉⲧⲛⲁϣⲟⲡϥ ⲉⲣⲟϥ ⲉϥϣⲁⲁⲧ ⲛϭⲟⲙ ⲁⲩⲱ ⲉϥⲣϩⲟⲩⲟ ϩⲛ ⲧⲙⲛⲧϩⲏⲕⲉ ⲉⲁⲡⲃⲁⲗ ⲙⲡϫⲟⲉⲓⲥ ϭⲱϣⲧ ⲉϩⲣⲁⲓ ⲉϫⲱϥ ϩⲙ ⲡⲡⲉⲧⲛⲁⲛⲟⲩϥ ⲁⲩⲱ ⲁϥⲥⲁϩⲱϥ ⲉⲣⲁⲧϥ ϩⲙ ⲡⲉϥⲑⲃⲃⲓⲟ</ab>
ⲁϥϫⲓⲥⲉ ⲛⲧⲉϥⲁⲡⲉ ⲁⲩⲱ ⲁⲩⲙⲏⲏϣⲉⲣϣⲡⲏⲣⲉ ⲙⲙⲟϥ</ab>
ⲛⲁⲅⲁⲑⲟⲛ ⲙⲛ ⲙⲡⲉⲑⲟⲟⲩ ⲡⲱⲛϩ ⲙⲛ ⲡⲙⲟⲩ ⲧⲙⲛⲧϩⲏⲕⲉ ⲙⲛ ⲧⲙⲛⲧⲣⲙⲙⲁⲟ ϩⲛ ⲉⲃⲟⲗ ϩⲓⲧⲟⲟⲧϥ ⲙⲡϫⲟⲉⲓⲥ ⲛⲉ</ab>


ⲡⲉⲧⲉⲣⲉⲡϫⲟⲉⲓⲥⲛⲁⲧⲁⲁϥ ⲡⲉⲧⲛⲁϭⲱ ϩⲛ ⲛⲣⲉϥϣⲙϣⲉⲛⲟⲩⲧⲉ ⲁⲩⲱ ⲡⲉϥⲟⲩⲱϣ ⲡⲉⲧⲛⲁⲥⲟⲟⲩⲧⲛ ⲛϣⲁⲉⲛⲉϩ</ab>
ⲟⲩⲛ ⲡⲉⲧⲟ ⲛⲣⲙⲙⲁⲟ ⲉⲧⲃⲉ ⲧⲉϥⲙⲛⲧ… ⲙⲛ ⲑⲉ ⲉⲧϥⲱⲛⲧ ⲙⲙⲟϥ ⲉⲧⲉ ⲧⲁⲓ ⲧⲉ ⲧⲉϥⲙⲉⲣⲓⲥ ϩⲙ ⲡⲉϥⲃⲉⲕⲉ</ab>
ϩⲙ ⲡⲧⲣⲉϥϫⲟⲟⲥ ϫⲉ ⲁⲓϩⲉⲟⲩⲙⲧⲟⲛ ϯⲛⲁⲟⲩⲱⲙ [ⲧⲉⲛ]ⲟⲩ ϩⲛ ⲛⲁⲁⲅⲁⲑⲟⲛ ⲛϥⲥⲟⲟⲩⲛ ⲁⲛ ϫⲉ ⲟⲩ ⲡⲉ ⲡⲉⲟⲩⲟⲉⲓϣ ⲉⲧⲛⲁ <gap reason="lacuna"/> ⲉϫⲱϥ ϫⲉ ⲉϥⲛⲁⲕⲁⲁⲩ ⲛϩⲛⲕⲟⲟⲩⲉ ⲛϥⲙⲟⲩ</ab>
ⲁϩⲉⲣⲁⲧⲕ ϩⲛ ⲧⲉⲕⲇⲓⲁⲑⲏⲕⲏ <gap reason="lacuna"/> ⲛϩⲏⲧⲥ ⲛⲅⲱⲥⲕ ϩⲙ ⲡⲉⲕϩⲱⲃ</ab>
ⲙⲡⲣⲣϣⲡⲏⲣⲉ ⲛⲛⲉϩⲃⲏⲩⲉ ⲙⲡⲣⲉϥⲣⲛⲟⲃⲉ ⲡⲓⲥⲧⲉⲩⲉ ⲛⲧⲟϥ ⲉⲡϫⲟⲉⲓⲥ ⲛⲅϭⲱ ϩⲛ ⲛⲉⲕϩⲓⲥⲉ ϫⲉ ⲟⲩⲗⲁⲁⲩ ⲡⲉ ⲛⲛⲁϩⲣⲛ ⲡϫⲟⲉⲓⲥ ⲛⲧⲉⲩⲛⲟⲩ ⲉⲣⲟⲩϩⲏⲕⲉ ⲛⲣⲙⲙⲁⲟ ϩⲛ ⲟⲩϣⲥⲛⲉ</ab>
ⲉⲣⲉⲡⲉⲥⲙⲟⲩ ⲙⲡϫⲟⲉⲓⲥ ϩⲙ ⲡⲃⲉⲕⲉ ⲙⲡⲉⲩⲥⲉⲃⲏⲥ ⲁⲩⲱ ϩⲛ ⲟⲩⲛⲟϭ ⲛϭⲉⲡⲏ ϣⲁϥⲧⲣⲉⲡⲉⲥⲙⲟⲩϯⲟⲩⲱ</ab>
ⲙⲡⲣϫⲟⲟⲥ ϫⲉ ⲉⲓⲣⲭⲣⲓⲁ ⲛⲟⲩ ϫⲓⲛ ⲧⲉⲛⲟⲩ ⲁⲩⲱ ⲁϣ ⲛⲁⲅⲁⲑⲟⲛ ⲡⲉⲧⲛⲁϣⲱⲡⲉ ⲙⲙⲟⲓ ϫⲓⲛ ⲙⲡⲟⲟⲩ</ab>
ⲙⲡⲣϫⲟⲟⲥ ϫⲉ ⲥⲉⲣⲱϣⲉ ⲉⲣⲟⲓ ⲁⲩⲱ ⲁϣ ⲛⲙⲕⲁϩ ⲡⲉⲧⲛⲁⲧⲁϩⲟⲓ ϫⲓⲛ ⲧⲉⲛⲟⲩ</ab>
ϩⲙ ⲡⲉϩⲟⲟⲩ ⲅⲁⲣ ⲛⲛⲁⲅⲁⲑⲟⲛ ⲙⲁⲕⲣⲡⲙⲉⲉⲩⲉ ⲛⲙⲡⲉⲑⲟⲟⲩ ⲁⲩⲱ ϩⲙ ⲡⲉϩⲟⲟⲩ ⲛⲙⲡⲉⲑⲟⲟⲩ ⲙⲁⲕⲣⲡⲙⲉⲉⲩⲉ ⲛⲙⲡⲉⲧⲛⲁⲛⲟⲩϥ</ab>
ϫⲉ ⲟⲩⲗⲁⲁⲩ ⲡⲉ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ϩⲙ ⲡⲉϩⲟⲟⲩ ⲙⲡⲙⲟⲩ ⲉⲧⲱⲱⲃⲉ ⲙⲡⲣⲱⲙⲉ ⲕⲁⲧⲁ ⲛⲉϥϩⲓⲟⲟⲩⲉ</ab>
ⲡⲉⲙⲕⲁϩ ⲛⲟⲩⲟⲩⲛⲟⲩ ⲛⲟⲩⲱⲧ ϣⲁϥⲧⲣⲉⲕⲣⲡⲱⲃϣ ⲛⲧⲉⲧⲣⲩⲫⲏ ⲁⲩⲱ ϣⲁⲩϭⲱⲗⲡ ⲉⲃⲟⲗ ⲛⲛⲉϩⲃⲏⲩⲉ ⲙⲡⲣⲱⲙⲉ ϩⲛ ⲧⲉϥϩⲁⲏ</ab>
ⲙⲡⲣⲙⲁⲕⲁⲣⲓⲍⲉ ⲗⲗⲁⲁⲩ ⲉⲙⲡⲁⲧϥⲙⲟⲩ ⲁⲩⲱ ϣⲁⲩⲥⲟⲩⲛⲡⲣⲱⲙⲉ ϩⲛ ⲛⲉϥϣⲏⲣⲉ</ab>
ⲙⲡⲣϫⲓⲣⲱⲙⲉ ⲛⲓⲙ ⲉϩⲟⲩⲛ ⲉⲡⲉⲕⲏⲓ ϩⲁϩ ⲅⲁⲣ ⲛⲉ ⲛϭⲟⲣϭⲥ ⲙⲡⲉⲕⲣⲟϥ</ab>
ⲡⲡⲉⲣⲇⲓⲝ ⲟⲩϭⲉⲣⲏϭ ⲡⲉ ϩⲙ ⲡⲉϥⲧⲁⲡ ⲧⲁⲓ ⲧⲉ ⲑⲉ ⲙⲫⲏⲧ ⲙⲡϫⲁⲥⲓϩⲏⲧ ⲁⲩⲱ ⲛⲑⲉ ⲙⲡⲉⲧϯϩⲧⲏϥ ϣⲁϥϭⲱϣⲧ ⲛⲥⲁ ⲡⲉⲕϩⲉ</ab>
ⲙⲡⲉⲧⲛⲁⲛⲟⲩϥ ⲅⲁⲣ ϣⲁϥⲕⲧⲟⲟⲩ ⲉϩⲛⲡⲉⲑⲟⲟⲩ ⲛϥϭⲱⲣϭ ⲉⲣⲟⲕ ⲁⲩⲱ ϣⲁϥⲧⲉϭⲧⲱⲗⲙ ⲉⲣⲟⲕ ϩⲛ ⲛⲉⲕⲟⲩⲱϣ</ab>
ϣⲁⲣⲉϩⲛϫⲃⲃⲉⲥⲁϣⲁⲓ ⲉⲃⲟⲗ ϩⲛ ⲟⲩϯⲕ ⲟⲩⲣⲱⲙⲉ ϩⲱⲱϥ ⲛⲣⲉϥⲣⲛⲟⲃⲉ ϣⲁϥϭⲱⲣϭ ⲉⲡⲉⲕⲥⲛⲟϥ</ab>
ϩⲁⲣⲉϩ ⲉⲣⲟⲕ ⲉⲩⲥⲁ ⲙⲡⲉⲑⲟⲟⲩ ϫⲉ ϣⲁϥⲙⲉⲉⲩⲉ ⲉϩⲛⲡⲉⲑⲟⲟⲩ ⲙⲏⲡⲟⲧⲉ ⲛϥⲧⲉϭⲟⲩⲧⲱⲗⲙ ⲉⲣⲟⲕ ⲛϣⲁⲉⲛⲉϩ</ab>
ϭⲁⲗⲉⲟⲩϣⲙⲙⲟ ⲉⲣⲟⲕ ⲧⲁⲣⲉϥⲣⲁϩⲧⲕ ϩⲛ ⲟⲩϣⲧⲟⲣⲧⲣ ⲁⲩⲱ <gap reason="lacuna"/></ab>