ϩⲛϩⲉⲗⲡⲓⲥ ⲉⲩϣⲟⲩⲉⲓⲧ ⲁⲩⲱ ϩⲛϭⲟⲗ ⲛⲟⲩⲣⲱⲙⲉ ⲛⲁⲑⲏⲧ ⲁⲩⲱ ϣⲁⲣⲉⲧⲣⲁⲥⲟⲩ ϯⲁⲥⲁⲓ ⲙⲡⲁⲑⲏⲧ</ab>
ⲛⲑⲉ ⲙⲡⲉⲧⲁⲙⲁϩⲧⲉ ⲛⲟⲩϩⲁⲓⲃⲉⲥ ⲉⲧⲡⲏⲧ ⲛⲥⲁ ϩⲉⲛⲧⲏⲩ ⲑⲟⲣⲁⲥⲓⲥ ⲛⲛⲣⲁⲥⲟⲩ ⲡⲉ</ab>
ⲉⲣⲉⲡⲁⲓ ⲧⲛⲧⲱⲛ ⲉⲡⲁⲓ ⲁⲩⲱ ⲡⲓⲛⲉ ⲛⲟⲩϩⲟ ⲡⲉ ⲙⲡⲉⲙⲧⲟ ⲉⲃⲟⲗ ⲙⲡⲉⲕϩⲟ</ab>
ⲟⲩ ⲡⲉⲧⲛⲁⲧⲃⲃⲟ ⲉⲃⲟⲗ ϩⲛ ⲡⲉⲧϫⲁϩⲙ ⲁⲩⲱ ⲟⲩ ⲡⲉⲧⲛⲁϫⲓⲙⲉ ϩⲛ ⲡϭⲟⲗ</ab>
ⲛⲧⲟⲛⲧⲛ ⲙⲛ ⲛϫⲓⲙⲁⲉⲓⲛ ⲙⲛ ⲛⲣⲁⲥⲟⲩ ϣⲟⲩⲉⲓⲧ [ⲁⲩⲱ ϣⲁⲣ]ⲉⲫⲏⲧ [ⲧ]ⲟⲛⲧⲛ ⲛⲑⲉ ⲛⲧⲉⲧϯⲛⲁⲁⲕⲉ</ab>
ⲉϣⲱⲡⲉ ⲛⲧⲁⲩⲧⲛⲛⲟⲟⲩⲥⲉ ⲛⲁⲕ ⲁⲛ ϩⲓⲧⲙ ⲡⲉ[ⲧϫ]ⲟⲥⲉ ϩⲛ ⲟⲩϭⲙⲡϣⲓⲛⲉ [ϫ]ⲉ ⲙⲡⲣϯⲡⲉⲕϩⲏⲧ ⲉⲣⲟⲟⲩ</ab>
ⲁⲣⲁⲥⲟⲩ ⲅⲁⲣ ⲡⲗⲁⲛⲁ ⲛϩⲁϩ ⲁⲩⲱ ⲛⲉⲧⲕⲱ ⲛϩⲧⲏⲩ ⲉⲣⲟⲟⲩ ⲁⲩϩⲉ ⲉⲃⲟⲗ</ab>
ⲉϣⲁⲩϫⲉⲕⲡⲛⲟⲙⲟⲥ ⲉⲃⲟⲗ ⲁϫⲛ ϭⲟⲗ ⲁⲩⲱ ⲟⲩϫⲱⲕ ⲉⲃⲟⲗ ⲛⲧⲧⲁⲡⲣⲟ ⲙⲡⲓⲥⲧⲟⲥ ⲡⲉ ⲧⲥⲟⲫⲓⲁ</ab>
ⲟⲩⲣⲱⲙⲉ ⲉϥⲕⲱⲧⲉ ϣⲁϥⲉⲓⲙⲉ ⲉϩⲁϩ ⲁⲩⲱ ⲡⲉⲛⲧⲁϥϫⲛⲧϩⲁϩ ϣⲁϥϫⲱ ⲛⲧⲙⲛⲧⲣⲙⲛϩⲏⲧ</ab>
ⲉⲣⲉⲡⲉⲧⲉⲙⲡⲟⲩϫⲟⲛⲧϥ ⲥⲟⲟⲩⲛ ⲛϩⲛⲕⲟⲩⲓ</ab>
ⲡⲉⲛⲧⲁϥⲙⲟⲩϣⲧ ⲇⲉ ⲛⲧⲟϥ ⲡⲉϣⲁϥⲧⲁϣⲉⲙⲛⲧⲥⲁⲃⲉ</ab>
ⲁⲓⲛⲁⲩ ⲉϩⲁϩ ϩⲙ ⲡⲧⲣⲁⲙⲟⲩϣⲧ ⲁⲩⲱ ⲧⲁⲙⲛⲧⲣⲙⲛϩⲏⲧ ⲡⲉ ⲡⲉϩⲟⲩⲟ ⲛⲛⲁϣⲁϫⲉ</ab>
ϩⲁϩ ⲛⲥⲟⲡ ⲁⲓⲕⲓⲛⲇⲩⲛⲉⲩⲉ ϣⲁ ⲡⲙⲟⲩ ⲁⲩⲱ ⲁⲓⲟⲩϫⲁⲓ ⲉⲧⲃⲉ ⲛⲁⲓ</ab>
ⲡⲉⲡⲛⲉⲩⲙⲁ ⲛⲛⲉⲧⲣϩⲟⲧⲉ ϩⲏⲧϥ ⲙⲡϫⲟⲉⲓⲥ ⲛⲁⲱⲛϩ</ab>
ⲉⲣⲉⲧⲉⲩϩⲉⲗⲡⲓⲥ ⲅⲁⲣ ϩⲓ ⲡⲉⲧⲛⲟⲩϩⲙ ⲙⲙⲟⲟⲩ</ab>
ⲡⲉⲧⲣϩⲟⲧⲉ ϩⲏⲧϥ ⲙⲡⲛⲟⲩⲧⲉ […]ⲗⲁⲁⲩ ⲁⲛ ⲁⲩⲱ ⲛⲉϥⲣϭⲱⲃ ϫⲉ ⲛⲧⲟϥ ⲡⲉ ⲧⲉ[ϥϩⲉⲗⲡⲓⲥ]</ab>
ⲛⲁⲓⲁⲧⲥ ⲛⲧⲉⲯⲩⲭⲏ ⲉⲧⲣϩⲟⲧⲉ ϩⲏⲧ[ϥ] ⲙⲡϫⲟⲉⲓⲥ</ab>
ⲉϥⲕⲱ ⲛϩⲧⲏϥ ⲉⲛⲓⲙ ⲁⲩⲱ ⲛⲓⲙ ⲡⲉ ⲡⲉϥⲧⲁϫⲣ[ⲟ]</ab>
ⲉⲣⲉⲛⲃⲁⲗ ⲙⲡϫⲟⲉⲓⲥ ϭⲱϣⲧ ⲉϫⲛ ⲛⲉⲧⲙⲉ ⲙⲙⲟϥ ⲧⲛⲁϣⲧⲉ ⲡⲉ ⲛⲧⲉⲩϭⲟⲙ ⲁⲩⲱ ⲡⲧⲁϫⲣⲟ ⲙⲡⲉⲩⲛⲁϩⲧⲉ ⲡⲉ ⲛⲧⲟϥ ⲡⲉ ⲧⲉⲩϩⲉⲗⲡⲓⲥ ϩⲛ ⲟⲩⲕⲁⲩⲙⲁ ⲁⲩⲱ ⲑⲁⲓⲃⲉⲥ ⲙⲡⲛⲟⲩ ⲙⲙⲉⲉⲣⲉ ⲁⲩⲱ ⲧⲉⲩⲃ[ⲟⲏⲑⲓⲁ ϩⲛ ⲟⲩϩⲉ ]</ab>
ⲉϥϫⲓⲥⲉ ⲛⲧⲉⲩⲯⲩⲭⲏ ⲉϥⲣⲟⲩⲟⲉⲓⲛ ⲉⲛⲉⲩⲃⲁⲗ ⲉϥϯ ⲛⲁⲩ ⲛⲟⲩⲧⲁⲗϭⲟ ⲙⲛ ⲟⲩⲱⲛϩ ⲙⲛ ⲟⲩⲥⲙⲟⲩ</ab>
ⲟⲩⲡⲣⲟⲥⲫⲟⲣⲁ ⲉⲥϫⲁϩⲙ ⲡⲉ ⲡⲉⲧⲧⲁⲗⲟ ⲉϩⲣⲁⲓ ϩⲛ ⲟⲩϫⲓⲛϭⲟⲛⲥ</ab>
ⲁⲩⲱ ⲙⲉϥⲟⲩⲉϣⲡϫⲱϩⲙ ⲛⲛⲁⲛⲟⲙⲟⲥ</ab>
ⲙⲉⲣⲉⲡⲉⲧϫⲟⲥⲉ ⲟⲩⲉϣⲛⲉⲡⲣⲟⲥⲫⲟⲣⲁ ⲛⲛⲁⲥⲉⲃⲏⲥ ⲁⲩⲱ ⲛⲛⲉϥⲕⲱ ⲉⲃⲟⲗ ⲛⲛⲉⲩⲛⲟⲃⲉ ϩⲙ ⲡⲁϣⲁⲓ ⲛⲛⲉⲩⲑⲩⲥⲓⲁ</ab>
ⲉϥⲟ ⲛⲑⲉ ⲙⲡⲉⲧϣⲱⲱⲧ ⲛⲟⲩϣⲏⲣⲉ ⲙⲡⲉⲙⲧⲟ ⲉⲃⲟⲗ ⲙⲡⲉϥⲉⲓⲱⲧ ⲡⲉⲧⲧⲁⲗⲟ ⲉϩⲣⲁⲓ ⲛϩⲉⲛⲑⲩⲥⲓⲁ ϩⲛ ϩⲉⲛⲭⲣⲏⲙⲁ ⲛϩⲏⲕⲉ</ab>
ⲡⲱⲛϩ ⲙⲫⲏⲕⲉ ⲟⲩⲟⲉⲓⲕ ⲉϥϭⲣⲱϩ ⲙⲙⲟϥ ⲡⲉ ⲡⲉⲧⲛⲁϩⲟⲩⲣⲱⲟⲩ ⲙⲙⲟϥ ⲟⲩⲣⲱⲙⲉ ⲛⲥⲛⲟϥ ⲡⲉ</ab>
ⲉϥⲟ ⲛⲑⲉ ⲙⲡⲉⲧϩⲱⲧⲃ ⲙⲡⲉⲧϩⲓⲧⲟⲩⲱϥ ⲛϭⲓ ⲡⲉⲧⲛⲁϥⲓⲧⲉϥϭⲓⲛⲱⲛϩ</ab>
ⲡⲉⲧⲛⲁϥⲉϭⲟⲩϫⲁⲓⲃⲉⲕⲉ ⲙⲡⲉϥⲃⲉⲕⲉ ⲉϥⲟ ⲛⲑⲉ ⲙⲡⲉⲧⲡⲱϩⲧ ⲉⲃⲟⲗ ⲛⲟⲩⲥⲛⲟϥ</ab>
ⲟⲩⲁ ⲉϥⲕⲱⲧ ⲙⲛ ⲟⲩⲁ ⲉϥϣⲟⲣϣⲣ ⲟⲩ ⲡⲉ ⲡⲉⲩϩⲏⲩ ⲛⲥⲁ ϩⲓⲥⲉ</ab>
ⲟⲩⲁ ⲉϥϣⲗⲏⲗ ⲙⲛ ⲟⲩⲁ ⲉϥⲥⲁϩⲟⲩ ⲉⲣⲉⲡϫⲟⲉⲓⲥ ⲛⲁⲥⲱⲧⲙ ⲉⲧⲉⲥⲙⲏ ⲛⲛⲓⲙ ⲙⲙⲟⲟⲩ</ab>
ⲟⲩⲁ ⲉⲁϥϩⲟⲣⲡϥ ⲉⲩⲕⲱⲱⲥ ⲛϥⲥⲟⲧϥ ⲛϥϫⲱϩ ⲉⲣⲟϥ ⲟⲩ ⲡⲉ ⲫⲏⲩ ϫⲉ ⲁϥϩⲟⲣⲡϥ</ab>
ⲧⲁⲓ ⲧⲉ ⲑⲉ ⲛⲟⲩⲣⲱⲙⲉ ⲉϥⲛⲏⲥⲧⲉⲩⲉ ϩⲁ ⲛⲉϥⲛⲟⲃⲉ ⲁⲩⲱ ⲟⲛ ⲉϥⲉⲓⲣⲉ ⲙⲙⲟⲟⲩ ⲛⲓⲙ ⲡⲉⲧⲛⲁⲥⲱⲧⲙ ⲉⲡⲉϥϣⲗⲏⲗ ⲁⲩⲱ ⲟⲩ ⲡⲉ ⲫⲏⲩ ϫⲉ ⲁϥⲑⲃⲃⲓⲟϥ</ab>