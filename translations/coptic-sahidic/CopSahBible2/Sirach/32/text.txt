ⲡⲉⲧⲁⲣⲉϩ ⲉⲡⲛⲟⲙⲟⲥ ⲉϥⲧⲁϣⲉⲡⲣⲟⲥⲫⲟⲣⲁ</ab>
ⲡⲉⲧϯ ⲛϩⲧⲏϥ ⲉⲛⲉⲛⲧⲟⲗⲏ ⲡⲉ ⲡⲉⲧϯⲑⲩⲥⲓⲁ ⲛⲟⲩϫⲁⲓ</ab>
ⲡⲉⲧϯ ⲛⲟⲩϩⲙⲟⲧ ⲡⲉ ⲡⲉⲧ[…] ⲛⲟⲩⲥⲁⲙⲓⲧ</ab>
ⲡⲉⲧϯ ⲛⲟⲩⲙⲛⲧⲛⲁ ⲡⲉⲧⲑⲩⲥⲓⲁ[ⲍⲓ ⲛ]ⲟⲩⲥⲙⲟ[ⲩ]</ab>
ⲡⲟⲩⲱϣ ⲙⲡϫⲟⲉⲓⲥ ⲡⲉ ⲥⲁϩⲱⲕ ⲉⲃⲟ[ⲗ ⲛ]ⲧⲡⲟⲛⲏⲣⲓⲁ ⲁⲩⲱ ⲡⲉϥⲕⲱ ⲉⲃⲟⲗ ⲡⲉ ⲥⲁϩⲱⲕ ⲉⲃⲟⲗ ⲙⲡϫⲓⲛϭⲟⲛⲥ</ab>
ⲙⲡⲣⲟⲩⲱⲛϩ ⲉⲃⲟⲗ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲉⲕϣⲟⲩⲉⲓⲧ</ab>
ⲛⲁⲓ ⲅⲁⲣ ⲧⲏⲣⲟⲩ ⲉⲧⲃⲉ ⲧⲉⲛⲧⲟⲗⲏ</ab>
ϣⲁⲣⲉⲧⲉⲡⲣⲟⲥⲫⲟⲣⲁ ⲙⲡⲇⲓⲕⲁⲓⲟⲥ ϯⲕⲛⲛⲉ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲁⲩⲱ ⲡⲉⲥⲥϯⲛⲟⲩϥⲉ ⲙⲡⲉⲙⲧⲟ ⲉⲃⲟⲗ ⲙⲡⲉⲧϫⲟⲟⲥ</ab>
ⲧⲉⲑⲩⲥⲓⲁ ⲛⲟⲩⲣⲱⲙⲉ ⲛⲇⲓⲕⲁⲓⲟⲥ ϣⲏⲡ ⲁⲩⲱ ⲛⲥⲉⲛⲁⲣⲡⲱⲃϣ ⲁⲛ ⲙⲡⲉⲥⲣⲡⲙⲉⲉⲩⲉ</ab>
ϯⲉⲟⲟⲩ ⲙⲡϫⲟⲉⲓⲥ ϩⲛ ⲟⲩⲃⲁⲗ ⲛⲁⲅⲁⲑⲟⲥ ⲁⲩⲱ ⲙⲡⲣⲧⲥⲃⲕⲟ ⲛⲛⲁⲡⲁⲣⲭⲏ ⲛⲛⲉⲕϭⲓϫ</ab>
ϯⲟⲩⲣⲟⲧ ⲙⲡⲉⲕϩⲟ ϩⲛ ⲛⲉⲕϯ ⲧⲏⲣⲟⲩ ⲛⲅⲧⲃⲃⲟ ⲛⲛⲉⲕⲣⲉⲙⲏⲧ ϩⲛ ⲟⲩⲟⲩⲛⲟϥ</ab>
ϯ ⲙⲡⲉⲧϫⲟⲥⲉ ⲕⲁⲧⲁ ⲡⲉϥϯ ⲁⲩⲱ ⲡⲉⲧⲕⲛⲁϭⲛⲧϥ ϩⲛ ⲛⲉⲕϭⲓϫ ϩⲛ ⲟⲩⲃⲁⲗ ⲛⲁⲅⲁⲑⲟⲥ</ab>
ϫⲉ ⲟⲩⲣⲉϥⲧⲱⲱⲃⲉ ⲡⲉ ⲡϫⲟⲉⲓⲥ ⲁⲩⲱ ϥⲛⲁⲧⲱⲱⲃⲉ ⲛⲁⲕ ⲛⲥⲁϣϥ ⲛⲕⲱⲃ</ab>
ⲙⲡⲣϯⲇⲱⲣⲟⲛ ϫⲉ [ⲙ]ⲉϥϫⲓ</ab>
ⲁⲩⲱ ⲙⲡⲣⲕⲁϩⲧⲏⲕ [ⲉ]ⲑⲩⲥⲓⲁ ⲛϫⲓⲛϭⲟⲛ[ⲥ ϫⲉ] ⲟⲩⲕⲣⲓⲧⲏⲥ ⲡⲉ ⲡϫⲟⲉⲓⲥ ⲁⲩⲱ ⲙⲛⲉⲟⲟⲩ ⲛⲣⲱⲙⲉ ⲛⲛⲁϩⲣⲁϥ</ab>
ⲁ[ⲩ]ⲱ ⲙⲉϥϫⲓϩⲟ ϩⲓ ϩⲏⲕⲉ ϥⲛⲁⲥⲱⲧⲙ ⲉⲡⲥⲟⲡⲥ ⲙⲡⲉⲧϫⲏⲩ ⲛϭⲟⲛⲥ</ab>
ⲛⲛⲉϥⲟⲃϣϥ ⲉⲧⲙⲛⲧϩⲙϩⲁⲗ ⲛⲟⲩⲟⲣⲫⲁⲛⲟⲥ ⲁⲩⲱ ⲟⲩⲭⲏⲣⲁ ⲉⲥϣⲁⲛϫⲱ ⲙⲡⲉⲥϣⲁϫⲉ</ab>
ⲙⲏ ⲙⲉⲣⲉⲛⲣⲙⲉⲓⲏ ⲛⲟⲩⲭⲏⲣⲁ ⲉⲓ ⲉϫⲛ ⲛⲉⲥⲟⲩⲟⲟϭⲉ</ab>
ⲁⲩⲱ ⲉⲣⲉⲡⲉⲥⲁϣⲕⲁⲕ ⲛⲛⲏⲩ ⲉϫⲛ ⲡⲉⲛⲧⲁϥⲛⲧⲟⲩ ⲉϩⲣⲁⲓ</ab>
ⲉⲩⲛⲁϫⲓ ⲡⲉⲧⲣϩⲱⲃ ⲉϩⲛⲁϥ ⲁⲩⲱ ⲡⲉϥⲥⲟⲡⲥ ⲛⲁⲡⲱϩ ϣⲁ ⲛⲉⲕⲗⲟⲟⲗⲉ</ab>
ϣⲁⲣⲉⲡⲉϣⲗⲏⲗ ⲙⲡⲉⲧⲑⲃⲃⲓⲏⲩ ϫⲉⲧⲛⲉⲕⲗⲟⲟⲗⲉ ⲁⲩⲱ ⲛⲉⲩⲥⲉⲡⲥⲱⲡϥ ⲙⲡⲁⲧϥϩⲱⲛ ⲉϩⲟⲩⲛ ⲁⲩⲱ ⲛⲉϥⲥⲁϩⲱϥ ⲉⲃⲟⲗ ⲙⲡⲁⲧⲉⲡⲉⲧϫⲟⲥⲉ ϭⲙⲡⲉϥϣⲓⲛⲉ</ab>
ⲁⲩⲱ ϥⲛⲁⲕⲣⲓⲛⲉ ⲛⲛⲇⲓⲕⲁⲓⲟⲥ ⲛϥⲣⲡⲉⲩϩⲁⲡ ⲁⲩⲱ ⲛⲛⲉⲡϫⲟⲉⲓⲥ ⲱⲥⲕ ⲁⲩⲱ ⲛⲛⲉϥϩⲣⲟϣ ⲛϩⲏⲧ ⲉϩⲣⲁⲓ ⲉϫⲱⲟⲩ ϣⲁⲛⲧϥⲟⲩⲱϣϥ ⲛⲛϯⲡⲉ ⲛⲛⲁⲧⲛⲁ</ab>
ⲁⲩⲱ ⲛϥⲧⲱⲱⲃⲉ ⲛⲟⲩⲕⲃⲁ ⲛⲛϩⲉⲑⲛⲟⲥ ϣⲁⲛⲧϥϥⲓ ⲙⲡⲙⲏⲏϣⲉ ⲛⲛⲣⲉϥⲥⲱϣ ⲁⲩⲱ ⲛϥⲟⲩⲱϣϥ ⲛⲛⲉϭⲣⲏⲡⲉ ⲛⲛⲣⲉϥϫⲓⲛϭⲟⲛⲥ</ab>
[ⲁⲩⲱ ⲛ]ϥⲧⲱⲱⲃⲉ ⲙⲡⲣⲱⲙⲉ ⲕⲁⲧⲁ ⲛⲉϥ[ϩⲃ]ⲏⲩⲉ ⲁⲩⲱ ⲛⲉϩⲃⲏⲩⲉ ⲛⲛⲣⲱⲙⲉ ⲕⲁⲧⲁ ⲛⲉⲩⲙⲉⲉⲩⲉ</ab>
ϣⲁⲛⲧϥⲕⲣⲓⲛⲉ ⲛⲧⲉⲕⲣⲓⲥⲓⲥ ⲙⲡⲉϥⲗⲁⲟⲥ ⲁⲩⲱ ⲛϥⲉⲩⲫⲣⲁⲁⲛⲉ ⲙⲙⲟⲟⲩ ϩⲙ ⲡⲉϥⲛⲁ</ab>
ⲉϣϫⲉ ⲛⲉⲥⲉ ϩⲙ ⲡⲉⲟⲩⲟⲉⲓϣ ⲛⲧⲉⲑⲗⲓⲯⲓⲥ ⲛⲑⲉ ⲛⲛⲉⲕⲗⲟⲟⲗⲉ ⲛϩⲱⲟⲩ ϩⲙ ⲡⲉⲟⲩⲟⲉⲓϣ ⲉⲙⲛϩⲱⲟⲩ</ab>