ⲥⲓⲙⲱⲛ ⲡϣⲏⲣⲉ ⲛⲓⲉⲭⲟⲛⲓⲁⲥ ⲡⲛⲟϭ ⲛⲟⲩⲏⲏⲃ ⲡⲁⲓ ⲛⲧⲁϥϫⲓϫⲁⲥϥⲉ ⲙⲡⲏⲓ ϩⲙ ⲡⲉϥⲱⲛϩ ⲁⲩⲱ ⲁϥⲧⲁϫⲣⲉⲡⲉⲣⲡⲉ ϩⲛ ⲛⲉϥϩⲟⲟⲩ</ab>
ⲁⲩⲱ ⲁⲩⲥⲙⲛⲥⲛⲧⲉ ⲙⲡϫⲓⲥⲉ ⲛⲧⲇⲓⲡⲗⲏ ⲉⲃⲟⲗ ϩⲓⲧⲟⲟⲧϥ ⲧⲡⲉ ⲙⲛ ⲡϫⲓⲥⲉ ⲙⲡⲕⲱⲧⲉ ⲙⲡⲉⲣⲡⲉ</ab>
ϩⲣⲁⲓ ϩⲛ ⲛⲉϥϩⲟⲟⲩ ⲁⲛⲥⲟⲟⲩϩⲥ ⲙⲙⲟⲟⲩ ⲱϫⲛ ⲁϥⲧⲁϣⲉⲡϣⲓ ⲙⲫⲟⲙⲧ ⲛⲧⲉ ⲑⲁⲗⲁⲥⲥⲁ</ab>
ⲡⲉⲧϥⲓ ⲙⲡⲣⲟⲟⲩϣ ⲙⲡⲉϥⲗⲁⲟⲥ ϫⲉ ⲛⲛⲉϥϩⲉ ⲁⲩⲱ ⲁϥϯϭⲟⲙ ⲛⲧⲡⲟⲗⲓⲥ ϩⲙ ⲡⲕⲱⲧⲉ ⲉⲣⲟⲥ</ab>
ⲛⲑⲉ ⲛⲧⲁϥϫⲓⲉⲟⲟⲩ ϩⲙ ⲡⲉⲕⲧⲟ ⲙⲡⲗⲁⲟⲥ ϩⲙ ⲡⲉⲓ ⲉⲃⲟⲗ ⲙⲡⲏⲓ ⲙⲡⲕⲁⲧⲁⲡⲉⲧⲁⲥⲙⲁ</ab>
[ⲉϥ]ⲟ ⲛⲑⲉ ⲛ[ⲟⲩ]ⲥⲓⲟⲩ ⲛϩⲧⲟⲟⲩⲉ ⲛⲧⲙ[ⲏⲧⲉ] ⲛⲛⲉⲕⲗⲟⲟⲗⲉ ⲁⲩⲱ ⲛⲑⲉ ⲙⲡⲟⲟϩ ⲉⲧⲙⲉϩ ⲛ[…] ϩⲛ ⲛⲉϥϩⲟⲟⲩ</ab>
ⲛⲑⲉ ⲙⲡⲣⲏ ⲉⲧⲣⲟⲩⲟⲉⲓⲛ ⲉϫⲙ [ⲡⲣ]ⲡⲉ ⲙⲡⲉⲧϫⲟⲥⲉ ⲁⲩⲱ ⲛⲑⲉ ⲛⲧⲡⲓⲧⲉ ⲉⲧⲣⲟⲩⲟⲉⲓⲛ ϩⲛ ⲛⲉⲕⲗⲟⲟⲗⲉ ⲛⲉⲟⲟⲩ</ab>
ⲛⲑⲉ ⲛϩⲉⲛϩⲣⲏⲣⲉ ⲛⲟⲩⲣⲧ ϩⲛ ⲛⲉϩⲟⲟⲩ ⲛⲃⲣⲣⲉ ⲁⲩⲱ ⲛⲑⲉ ⲛⲟⲩⲕⲣⲓⲛⲟⲛ ⲉϥϩⲓϫⲛ ⲟⲩⲙⲟⲟⲩ ⲉϥϩⲁⲧⲉ ⲛⲑⲉ ⲛⲟⲩϯⲟⲩⲱ ⲛⲗⲓⲃⲁⲛⲟⲥ ϩⲛ ⲛⲉϩⲟⲟⲩ ⲙⲡϣⲱⲙ</ab>
ⲁⲩⲱ ⲛⲑⲉ ⲛⲟⲩⲕⲱϩⲧ ⲙⲛ ⲟⲩⲗⲓⲃⲁⲛⲟⲥ ⲉϫⲛ ⲟⲩϣⲟⲩⲣⲏ ⲁⲩⲱ ⲛⲑⲉ ⲛⲟⲩϩⲛⲁⲁⲩ ⲛⲛⲟⲩⲃ ⲛϫⲁϩϫ ⲉϥⲟ ⲛⲉⲓⲉⲡⲉⲛⲉⲙⲙⲉ ⲛⲓⲙ</ab>
ⲁⲩⲱ ⲛⲑⲉ ⲛⲟⲩⲃⲱ ⲛϫⲟⲉⲓⲧ ⲉⲥⲧⲁⲩⲟ ⲉⲃⲟⲗ ⲛⲛⲉⲥⲕⲁⲣⲡⲟⲥ ⲛⲑⲉ ⲛⲟⲩⲕⲩⲡⲁⲣⲓⲥⲥⲟⲥ ⲉⲥϫⲟⲥⲉ ϩⲛ ⲛⲉⲕⲗⲟⲟⲗⲉ</ab>
ϩⲙ ⲡⲧⲣⲉϥϫⲓ ⲛⲟⲩⲥⲧⲟⲗⲏ ⲛⲉⲟⲟⲩ ⲁⲩⲱ ⲛϥϯ ϩⲓⲱⲱϥ ⲛⲟⲩⲥⲩⲛⲧⲉⲗⲉⲓⲁ ⲛϣⲟⲩϣⲟⲩ ϩⲙ ⲡⲧⲣⲉϥⲁⲗⲉ ⲉϫⲙ ⲡⲉⲑⲩⲥⲓⲁⲥⲧⲏⲣⲓⲟⲛ ⲉⲧⲟⲩⲁⲁⲃ ⲁϥϯⲉⲟⲟⲩ ⲙⲡⲉⲣϣⲱⲛ ⲙⲡⲉⲩⲟⲡ</ab>
ϩⲙ ⲡⲧⲣⲉϥϫⲓ ⲇⲉ ⲛⲟⲩⲉⲃⲓⲱ ⲛⲧⲛ ⲛϭⲓϫ ⲉⲧⲛⲉⲥⲱⲟⲩ ⲁⲩⲱ ⲛⲧⲟϥ ⲉϥⲁϩⲉⲣⲁⲧϥ ϩⲁⲧⲛ ⲧⲉⲥⲭⲁⲣⲁ ⲛⲧϣⲟⲩⲣⲏ ⲉϥⲟ ⲛⲟⲩⲕⲗⲟⲙ ⲉϥⲙⲡⲕⲱⲧⲉ ⲛⲛⲉ[ⲥⲛⲏⲩ] ⲉϥⲟ ⲛⲑⲉ ⲛⲟⲩϯⲟⲩⲱ ⲛⲕⲉⲛⲇⲣⲟⲥ ϩⲙ [ⲡⲗⲓⲃ]ⲁⲛⲟⲥ ⲁⲩⲱ ⲁ[ⲩⲕ]ⲱⲧⲉ ⲉⲣⲟϥ ⲛⲑⲉ ⲛⲛⲓⲕⲁϥ ⲛⲃⲛⲛⲉ</ab>
ⲁⲩⲱ ⲛϣⲏⲣⲉ ⲧⲏⲣⲟⲩ ⲛⲁⲁⲣⲱⲛ ϩⲙ ⲡⲉⲩⲉⲟⲟⲩ ⲉⲣⲉⲧⲉⲡⲣⲟⲥⲫⲟⲣⲁ ⲙⲡϫⲟⲉⲓⲥ ϩⲛ ⲛⲉⲩϭⲓϫ ⲙⲡⲉⲙⲧⲟ ⲉⲃⲟⲗ ⲛⲧⲉⲕⲕⲗⲏⲥⲓⲁ ⲧⲏⲣⲥ ⲙⲡ</ab>
ⲁⲩⲱ ⲡϫⲱⲕ ⲉⲃⲟⲗ ⲛⲣⲣⲉϥϣⲙϣⲉ ϩⲓϫⲛ ⲛϣⲏⲟⲩⲉ ⲉⲕⲟⲥⲙⲉⲓ ⲛⲧⲉⲡⲣⲟⲥⲫⲟⲣⲁ ⲙⲡⲡⲁⲛⲧⲟⲕⲣⲁⲧⲱⲣ ⲉⲧϫⲟⲥⲉ</ab>
ⲁϥⲥⲟⲩⲧⲛⲧⲟⲟⲧϥ ⲉⲃⲟⲗ ⲉⲡⲉⲛⲕⲁ ⲛⲟⲩⲱⲧⲛ ⲉⲃⲟⲗ ⲁⲩⲱ ⲁϥⲟⲩⲱⲧⲛ ⲉⲃⲟⲗ ⲙⲡⲉⲥⲛⲟϥ ⲙⲡⲉⲗⲟⲟⲗⲉ ⲁϥⲡⲱϩⲧ ϩⲁ ⲣⲁⲧϥ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲛⲟⲩⲥϯⲛⲟⲩϥⲉ ⲙⲡⲉⲧϫⲟⲥⲉ ⲡⲣⲣⲟ ⲙⲡⲧⲏⲣϥ</ab>
ⲧⲟⲧⲉ ⲁⲛϣⲏⲣⲉ ⲛⲁⲁⲣⲱⲛ ϫⲓϣⲕⲁⲕ ⲉⲃⲟⲗ ⲁⲩⲙⲟⲩⲧⲉ ϩⲛ ϩⲉⲛⲥⲁⲗⲡⲓⲅⲝ ⲛϫⲁϩϫϩ ⲁⲩⲧⲣⲉⲩⲥⲱⲧⲙ ⲉⲩⲛⲟϭ ⲛⲥⲙⲏ ⲉⲩⲣⲡⲙⲉⲉⲩⲉ ⲙⲡⲉⲙⲧⲟ ⲉⲃⲟⲗ ⲙⲡⲉⲧϫⲟⲥⲉ</ab>
ⲧⲟⲧⲉ ⲁⲡⲗⲁⲟⲥ ⲧⲏⲣϥ ϭⲉⲡⲏ ϩⲓ ⲟⲩⲥⲟⲡ ⲁⲩⲡⲁϩⲧⲟⲩ ⲉϫⲙ ⲡⲉⲩϩⲟ ⲉϫⲙ ⲡⲕⲁϩ ⲉⲩⲟⲩⲱϣⲧ ⲙⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲡⲛⲟⲩⲧⲉ ⲉⲧϫⲟⲥⲉ</ab>
ⲁⲩⲱ ⲁⲛⲣⲉϥⲯⲁⲗⲗⲉⲓ ⲥⲙⲟⲩ ϩⲛ ⲛⲉⲩⲥⲙⲏ [ⲁⲟⲩⲗ]ⲗⲉ ⲥⲱⲕ ϩⲙ ⲡⲛⲟϭ ⲛⲏⲉⲓ</ab>
ⲁⲩⲱ ⲁⲡⲗⲁⲟⲥ ⲥⲉⲡⲥⲡϫⲟⲉⲓⲥ ⲉⲧϫⲟⲥⲉ ϩⲙ ⲡⲉⲩϣⲗⲏⲗ ⲙⲡⲉⲙⲧⲟ ⲉⲃ[ⲟⲗ ⲙ]ⲡⲛⲁⲏⲧ ϣⲁⲛⲧⲉⲡⲕⲟⲥⲙⲟⲥ ⲙⲡϫⲟⲉ[ⲓⲥ ϫ]ⲱⲕ ⲉⲃⲟⲗ ⲁⲩⲱ ⲁⲩϫⲱⲕ ⲉⲃⲟⲗ ⲙⲡⲉϥϣⲙϣⲉ</ab>
ⲧⲟⲧⲉ ⲁϥⲉⲓ ⲉⲡⲉⲥⲏⲧ ⲁϥϥⲓ ⲛⲛⲉϥϭⲓϫ ⲉϩⲣⲁⲓ ⲉϫⲛ ⲧⲥⲟⲟⲩϩⲥ ⲧⲏⲣⲥ ⲛⲛϣⲏⲣⲉ ⲙⲡ ⲉϯ ⲙⲡⲉⲥⲙⲟⲩ ⲙⲡϫⲟⲉⲓⲥ ⲉⲃⲟⲗ ϩⲛ ⲛⲉⲩⲥⲡⲟⲧⲟⲩ ⲁⲩⲱ ⲉϣⲟⲩϣⲟⲩ ϩⲙ ⲡⲉϥⲣⲁⲛ</ab>
(b) ⲉϫⲓ ⲡⲉⲥⲙⲟⲩ ⲛⲧⲛ ⲡⲉⲧϫⲟⲥⲉ</ab>
ⲧⲉⲛⲟⲩ ϭⲉ ⲥⲙⲟⲩ ⲉⲡⲛⲟⲩⲧⲉ ⲛⲟⲩⲟⲛ ⲛⲓⲙ ⲡⲉϯⲣⲉ ⲛⲙⲙⲛⲧⲛⲟϭ ϩⲙ ⲙⲁ ⲛⲓⲙ ⲡⲉⲧϫⲓⲥⲉ ⲛⲛⲉⲛϩⲟⲟⲩ ⲉⲃⲟⲗ ϩⲛ ⲧⲟⲟⲧⲉ ⲡⲉⲧⲉⲓⲣⲉ ⲛⲙⲙⲁⲛ ⲕⲁⲧⲁ ⲡⲉϥⲛⲁ</ab>
ⲉϥⲉϯ ⲛⲁⲛ ⲛⲟⲩⲟⲩⲛⲟϥ ⲛϩⲏⲧ ⲉⲧⲣⲉⲟⲩⲉⲓⲣⲏⲛⲏ ϣⲱⲡⲉ ϩⲛ ⲛⲉⲛϩⲟⲟⲩ ϩⲙ ⲡ ⲕⲁⲧⲁ ⲛⲉϩⲟⲟⲩ ⲛϣⲁⲉⲛⲉϩ</ab>
ⲉⲧⲁⲛϩⲉⲧⲡⲉϥⲛⲁ ⲛⲙⲙⲁⲛ ⲁⲩⲱ ⲉⲥⲟⲧⲛ ϩⲛ ⲛⲉϥϩⲟⲟⲩ</ab>
ⲁⲧⲁⲯⲩⲭⲏ ⲙⲉⲥⲧⲉϩⲉⲑⲛⲟⲥ ⲥⲛⲁⲩ ⲁⲩⲱ ⲡⲙⲉϩϣⲟⲙⲛⲧ ⲛⲟⲩϩⲉⲑⲛⲟⲥ ⲁⲛ ⲡⲉ</ab>
ⲛⲉⲫⲩⲗⲓⲥⲧⲓⲉⲓⲙ ⲉⲧⲟⲩⲏϩ ϩⲛ ⲧⲥⲁⲙⲁⲣⲓⲁ ⲁⲩⲱ ⲡⲗⲁⲟⲥ ⲛⲥⲟϭ ⲉⲧⲟⲩⲏϩ ϩⲛ ⲥⲓϭⲓⲙⲁ</ab>
ⲧⲉⲥⲃⲱ ⲛⲧⲙⲛⲧⲣⲙⲛϩⲏⲧ ⲙⲛ ⲧⲙⲛⲧⲥⲁⲃⲉ ⲁⲓⲥϩⲁⲓⲥⲟⲩ ϩⲓ ⲡⲉⲓϫⲱⲱⲙⲉ ⲓⲏⲥⲟⲩⲥ ⲡϣⲏⲣⲉ ⲛⲥⲉⲓⲣⲁⲭ ⲉⲗⲉⲁⲍⲁⲣ ⲡϩⲓⲉⲣⲟⲥⲟⲗⲩⲙⲉⲓⲧⲏⲥ ⲡⲁⲓ ⲛⲧ[ⲁϥⲃ]ⲉⲉⲃⲉ ⲛⲧⲥⲟⲫⲓⲁ ϩⲙ ⲡⲉϥϩⲏⲧ</ab>
ⲛⲁⲉ[ⲓⲁⲧϥ ⲙ]ⲡⲉⲧⲛⲁⲙⲟⲟϣⲉ ϩⲛ ⲛⲁⲓ ⲁⲩⲱ ⲡⲉⲧⲛⲁⲕⲁⲁⲩ ϩⲙ ⲡⲉϥϩⲏⲧ ⲛⲁⲣⲥⲁⲃⲉ</ab>
ⲉϥϣⲁⲛⲣⲛⲁⲓ ⲅⲁⲣ ϥⲛⲁϭⲙϭⲟⲙ ⲉⲣⲟⲟⲩ ⲧⲏⲣⲟⲩ ϫⲉ ⲡⲟⲩⲟⲉⲓⲛ ⲙⲡϫⲟⲉⲓⲥ ⲡⲉ ⲡⲉϥⲟⲩⲱⲛϩ ⲉⲃⲟⲗ</ab>