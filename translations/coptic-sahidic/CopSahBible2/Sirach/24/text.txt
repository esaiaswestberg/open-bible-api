ⲧⲥⲟⲫⲓⲁ ⲛⲁⲥⲙⲟⲩ ⲉⲧⲉⲥⲯⲩⲭⲏ ⲥⲛⲁϣⲟⲩϣⲟⲩ ⲙⲙⲟⲥ ϩⲛ ⲧⲙⲏⲧⲉ ⲙⲡⲉⲥⲗⲁⲟⲥ</ab>
ⲥⲛⲁⲟⲩⲱⲛ ⲛⲣⲱⲥ ϩⲛ ⲧⲉⲕⲕⲗⲏⲥⲓⲁ ⲙⲡⲉⲧϫⲟⲥⲉ ⲛⲥϣⲟⲩϣⲟⲩ ⲙⲙⲟⲥ ⲙⲡⲉⲙⲧⲟ ⲉⲃⲟⲗ ⲛⲛⲉϥϭⲟⲙ</ab>
ϫⲉ ⲁⲛⲟⲕ ⲛⲧⲁⲓⲉⲓ ⲉⲃⲟⲗ ϩⲛ ⲣⲱϥ ⲙⲡⲉⲧϫⲟⲥⲉ ⲁⲩⲱ ⲁⲓϩⲃⲥⲡⲕⲁϩ ⲛⲑⲉ ⲛⲟⲩⲛⲓϥ</ab>
ⲁⲛⲟⲕ ⲁⲓⲟⲩⲱϩ ϩⲛ ⲛⲉⲧϫⲟⲥⲉ ⲁⲩⲱ ⲉⲣⲉⲡⲁⲑⲣⲟⲛⲟⲥ ϩⲛ ⲟⲩⲥⲧⲩⲗⲟⲥ ⲛⲕⲗⲟⲟⲗⲉ</ab>
ⲁⲓⲕⲱⲧⲉ ⲉⲡⲕⲱⲧⲉ ⲛⲧⲡⲉ ⲙⲁⲩⲁⲁⲧ ⲁⲓⲙⲟⲟϣⲉ ϩⲙ ⲡϣⲓⲕ ⲛⲛⲛⲟⲩⲛ</ab>
ϩⲛ ⲛϩⲟⲉⲓⲙ ⲛⲑⲁⲗⲁⲥⲥⲁ ⲙⲛ ⲡⲕⲁϩ ⲧⲏⲣϥ ⲁⲓⲕⲱ ⲛⲁⲓ ϩⲛ ⲗⲁⲟⲥ ⲛⲓⲙ ⲙⲛ ϩⲉⲑⲛⲟⲥ ⲛⲓⲙ</ab>
ⲁⲓϣⲓⲛⲉ ⲛⲥⲁ ⲟⲩⲱϩ ⲛⲙⲙⲁⲩ ⲧⲏⲣⲟⲩ ⲉⲓⲛⲁⲟⲩⲱϩ ϩⲛ ⲧⲉⲕⲗⲏⲣⲟⲛⲟⲙⲓⲁ ⲛⲛⲓⲙ</ab>
ⲧⲟⲧⲉ ⲁϥϩⲱⲛ ⲉⲧⲟⲟⲧ ⲛϭⲓ ⲡⲣⲉϥⲥⲱⲛⲧ ⲛⲛⲕⲁ ⲛⲓⲙ ⲁⲩⲱ ⲡⲉⲛⲧⲁϥⲥⲟⲛⲧⲧ ⲁϥⲥⲙⲓⲛⲉ ⲙⲡⲙⲁ ⲛϣⲱⲡⲉ ⲁϥϫⲟⲟⲥ ⲛⲁⲓ ϫⲉ ⲟⲩⲱϩ ϩⲛ ⲓⲁⲕⲱⲃ ⲁⲩⲱ ϫⲓⲕⲗⲏⲣⲟⲛⲟⲙⲓⲁ ϩⲙ ⲡ</ab>
ϩⲁⲑⲏ ⲛⲉⲛⲉϩ ⲁϥⲥⲟⲛⲧⲧ ϫⲓⲛ ⲛϣⲟⲣⲡ ⲁⲩⲱ ⲛϯⲛⲁⲱϫⲛ ⲁⲛ ⲛϣⲁⲉⲛⲉϩ</ab>
ⲁⲓϣⲙϣⲉ ϩⲛ ⲧⲉⲥⲕⲏⲛⲏ ⲉⲧⲟⲩⲁⲁⲃ ⲙⲡⲉϥⲙⲧⲟ ⲉⲃⲟⲗ ⲁⲩⲱ ⲧⲁⲓ ⲧⲉ ⲑⲉ ⲛⲧⲁϥⲧⲁϫⲣⲟⲓ ϩⲛ ⲥⲓⲱⲛ</ab>
ⲁϥⲧⲣⲁⲟⲩⲱϩ ϩⲛ ⲧⲉϥⲡⲟⲗⲓⲥ ⲙⲙⲉⲣⲓⲧ ⲁⲩⲱ ⲉⲣⲉⲧⲁⲉⲝⲟⲩⲥⲓⲁ ϩⲛ ⲑ</ab>
ⲁⲓϫⲉⲛⲟⲩⲛⲉ ⲉⲃⲟⲗ ϩⲙ ⲡⲗⲁⲟⲥ ⲉⲧⲧⲁⲓⲏⲩ ϩⲛ ⲧⲙⲉⲣⲓⲥ ⲛⲧⲉⲕⲗⲏⲣⲟⲛⲟⲙⲓⲁ ⲙⲡϫⲟⲓⲥ</ab>
ⲁⲓϫⲓⲥⲉ ⲛⲑⲉ ⲛⲛⲓⲕⲉⲇⲣⲟⲥ ⲉⲧϩⲛ ⲡⲗⲓⲃⲁⲛⲟⲥ ⲁⲩⲱ ⲛⲑⲉ ⲛⲛⲓⲕⲩⲡⲁⲣⲓⲥⲥⲟⲥ ⲉⲧϩⲛ ⲛⲧⲟⲟⲩ ⲛⲛⲁⲉⲣⲙⲱⲛ</ab>
ⲁⲓϫⲓⲥⲉ ⲛⲑⲉ ⲛⲛⲓⲃⲛⲛⲉ ⲉⲧϩⲛ ⲛⲉⲕⲣⲱⲟⲩ ⲁⲩⲱ ⲛⲑⲉ ⲛⲛⲓϣⲉ ⲛⲛⲓⲟⲩⲣⲧ ⲉⲧϩⲛ ϩⲓⲉⲣⲓⲭⲱ ⲁⲩⲱ ⲛⲑⲉ ⲛⲟⲩⲃⲱ ⲛϫⲟⲉⲓⲧ ⲉⲛⲉⲥⲱⲥ ϩⲛ ⲧⲥⲱϣⲉ ⲁⲓϫⲓⲥⲉ ⲛⲑⲉ ⲛⲟⲩⲡⲗⲁⲧⲁⲛⲟⲥ</ab>
ⲁⲩⲱ ⲛⲑⲉ ⲛⲟⲩϭⲓⲛⲁⲙⲱⲙⲟⲛ ⲁⲩⲱ ⲟⲩϣⲉ ⲛⲥⲱⲧϥ ⲙⲛ ⲟⲩⲁⲥⲡⲁⲗⲁⲑⲟⲥ ⲛⲁⲣⲱⲙⲁⲧⲁ ⲁⲓϯ ⲙⲡⲁⲥⲧⲟⲓ ⲁⲩⲱ ⲛⲑⲉ ⲛⲟⲩⲭⲁⲗⲃⲁⲛⲏ ⲙⲛ ⲟⲩⲉⲓⲃ ⲙⲛ ⲟⲩⲥⲧⲁⲕⲧⲏ ⲁⲩⲱ ⲛⲑⲉ ⲛⲟⲩⲗϩⲱⲃ ⲛⲗⲓⲃⲁⲛⲟⲥ ϩⲛ ⲟⲩⲥⲕⲏⲛⲏ</ab>
ⲁⲛⲟⲕ ⲁⲓⲡeⲣϣⲛⲁⲕⲗⲁⲇⲟⲥ ⲉⲃⲟⲗ ⲛⲑ[ⲉ ⲛ]ⲟⲩⲧⲉⲣⲉⲃⲓⲛⲑⲟⲥ ⲁⲩⲱ ⲛⲁⲕⲗⲁⲇⲟⲥ ϩⲛⲕⲗⲁⲇⲟⲥ ⲛⲉⲟⲟⲩ ⲛⲉ ϩⲓ ⲭⲁⲣⲓⲥ</ab>
ⲁⲛⲟⲕ ⲁⲓϯⲟⲩⲱ ⲛⲧⲉⲭⲁⲣⲓⲥ ⲛⲑⲉ ⲛⲟⲩⲃⲱ ⲛⲉⲗⲟⲟⲗⲉ ⲁⲩⲱ ⲛⲁϯⲟⲩⲱ ϩⲉⲛⲕⲁⲣⲡⲟⲥ ⲛⲉⲟⲟⲩ ⲛⲉ ϩⲓ ⲙⲛⲧⲣⲙⲙⲁⲟ</ab>
<gap reason=""/>
ⲛⲉⲧⲉⲡⲓⲑⲩⲙⲓ ⲉⲣⲟⲓ ϯⲡⲉⲧⲛⲟⲩⲟⲓ ⲉⲣⲟⲓ ⲛⲧⲉⲧⲛⲥⲉⲓ ⲉⲃⲟⲗ ϩⲛ ⲛⲁϭⲣⲱϭ</ab>
ⲡⲁⲣⲡⲙⲉⲉⲩⲉ ⲅⲁⲣ ϩⲟⲗϭ ⲉϩⲟⲩⲟ ⲉⲡⲉⲃⲓⲱ ⲁⲩⲱ ⲧⲁⲕⲗⲏⲣⲟⲛⲟⲙⲓⲁ ⲉϩⲟⲩⲟ ⲉⲡⲉⲃⲓⲱ ⲙⲡⲙⲟⲩⲗϩ</ab>
ⲛⲉⲧⲟⲩⲱⲙ ⲙⲙⲟⲓ ⲥⲉⲛⲁϩⲕⲟ ⲙⲙⲟⲓ ⲟⲛ ⲁⲩⲱ ⲛⲉⲧⲥⲱ ⲙⲙⲟⲓ ⲥⲉⲛⲁⲉⲓⲃⲉ ⲙⲙⲟⲓ ⲟⲛ</ab>
ⲡⲉⲧⲥⲱⲧⲙ ⲉⲣⲟⲓ ϥⲛⲁϫⲓϣⲓⲡⲉ ⲁⲛ ⲁⲩⲱ ⲛⲉⲧⲣϩⲱⲃ ⲛϩⲏⲧ ⲛⲛⲉⲩⲣⲛⲟⲃⲉ</ab>
ⲛⲁⲓ ⲧⲏⲣⲟⲩ ⲡϫⲱⲱⲙⲉ ⲡⲉ ⲛⲧⲇⲓⲁⲑⲏⲕⲏ ⲙⲡⲛⲟⲩⲧⲉ ⲉⲧϫⲟⲥⲉ ⲡⲛⲟⲙⲟⲥ ⲡⲉ ⲛⲧⲁⲙⲱⲩⲥⲏⲥ ϩⲟⲛϥ ⲉⲧⲟⲟⲧⲛ ⲛⲕⲗⲏⲣⲟⲛⲟⲙⲓⲁ ⲛⲛⲥⲩⲛⲁⲅⲱⲅⲏ ⲛⲓⲁⲕⲱⲃ</ab>
<gap reason=""/>
ⲡⲉⲧⲙⲟⲩϩ ⲛⲑⲉ ⲙⲫⲉⲓⲥⲱⲛ ϩⲛ ⲧⲥⲟⲫⲓⲁ ⲁⲩⲱ ⲛⲑⲉ ⲛⲧⲓⲅⲣⲓⲥ ϩⲛ ⲛⲉϩⲟⲟⲩ ⲃⲃⲣⲣⲉ</ab>
ⲡⲉⲧⲙⲟⲩϩ ϩⲛ ⲧⲙⲛⲧⲣⲙⲛϩⲏⲧ ⲛⲑⲉ ⲙ[ⲡⲉⲩ]ⲫⲣⲁⲧⲏⲥ ⲁⲩⲱ ⲛⲑⲉ ⲙⲡⲓⲟⲣⲇⲁⲛⲏⲥ ϩ[ⲛ ⲛ]ⲉϩⲟⲟⲩ ⲙⲡⲱϩⲥ</ab>
ⲡⲉⲧⲟⲩⲱⲛϩ ⲉⲃⲟⲗ ⲛⲧⲉⲥⲃ[ⲱ ⲛ]ⲑⲉ ⲙⲡⲟⲩⲟⲉⲓⲛ ⲁⲩⲱ ⲛⲑⲉ ⲛⲅⲏⲱⲛ ϩⲛ ⲛⲉϩⲟⲟⲩ ⲙⲡϫⲱⲱⲗⲉ</ab>
ⲙⲡⲉⲡϣⲟⲣⲡ ϫⲱⲕ ⲉⲉⲓⲙⲉ ⲉⲣⲟⲥ ⲁⲩⲱ ⲙⲡⲉⲡϩⲁⲉ ϩⲉⲧϩⲱⲧⲥ</ab>
ⲁⲛⲉⲥⲙⲉⲉⲩⲉ ⲅⲁⲣ ⲁϣⲁⲓ ⲉⲃⲟⲗ ϩⲛ ⲧⲉⲑⲁⲗⲁⲥⲥⲁ ⲁⲩⲱ ⲡⲉⲥϣⲟϫⲛⲉ ⲉⲃⲟⲗ ϩⲙ ⲡⲛⲟϭ ⲛⲛⲟⲩⲛ</ab>
ϫⲉ ⲁⲛⲟⲕ ⲉⲓⲟ ⲛⲑⲉ ⲛⲟⲩⲉⲓⲟⲟⲣ ⲉⲃⲟⲗ ϩⲛ ⲟⲩⲓⲉⲣⲟ ⲁⲩⲱ ⲛⲑⲉ ⲛⲟⲩϥⲟ ⲉⲥⲥⲱⲕ ⲉⲩϣⲛⲏ</ab>
ⲁⲓϫⲟⲟⲥ ϫⲉ ϯⲛⲁⲧⲥⲟ ⲙⲡⲁⲙⲁ ⲛⲟⲩⲟⲟⲧⲉ ⲁⲩⲱ ϯⲛⲁⲧⲥⲟ ⲙⲡⲁⲧⲗⲟⲙ ⲁⲩⲱ ⲉⲓⲥ ϩⲏⲏⲧⲉ ⲁⲡⲁⲉⲓⲟⲟⲣ ϣⲱⲡⲉ ⲛⲁⲓ ⲛⲉⲓⲉⲣⲟ ⲁⲩⲱ ⲁⲡⲁⲉⲓⲉⲣⲟ ϣⲱⲡⲉ ⲛⲁⲓ ⲛⲑⲁⲗⲁⲥⲥⲁ</ab>
ⲉⲧⲓ ϯⲛⲁⲟⲩⲉⲛϩⲧⲥⲟⲫⲓⲁ ⲉⲃⲟⲗ ⲛⲑⲉ ⲛϩⲧⲟⲟⲩⲉ ⲛⲧⲁⲟⲩⲟⲛϩⲟⲩ ⲉⲃⲟⲗ ⲉⲡⲟⲩⲉ</ab>
ⲉⲧⲓ ϯⲛⲁⲡⲉϩⲧⲧⲉⲥⲃⲱ ⲛⲑⲉ ⲛⲟⲩⲡⲣⲟⲫⲏⲧⲓⲁ ⲁⲩⲱ ⲛⲧⲁⲕⲁⲁⲥ ϣⲁ ⲛϫⲱⲙ ⲛϣⲁⲉⲛⲉϩ</ab>
ⲁⲛⲁⲩ ϫⲉ ⲛⲧⲁⲓϣⲡϩⲓⲥⲉ ⲛⲁⲓ ⲙⲁⲩⲁⲁⲧ ⲁⲛ ⲁⲗⲗⲁ ⲛⲟⲩⲟⲛ ⲛⲓⲙ ⲉⲧϣⲓⲛⲉ ⲛⲥⲱⲥ</ab>