





<gap reason="lacuna"/> ϯϩⲉ ⲁⲩⲥⲱ ⲛϭⲓ ⲛϩⲉⲑⲛⲟⲥ ⲉⲃⲟⲗ ϩⲙ ⲡⲉⲥⲏⲣⲡ ⲉⲧⲃⲉ ⲡⲁⲓ ⲁⲩⲕⲓⲙ</ab>
ϩⲛ ⲟⲩⲥϣⲛⲉ ⲁⲥϩⲉ ⲛϭⲓ ⲧⲃⲁⲃⲩⲗⲱⲛ ⲁⲥⲟⲩⲱϣϥ ⲧⲟⲉⲓⲧ ⲉⲣⲟⲥ ϫⲓ ⲛⲟⲩⲥⲟⲛⲧⲉ ⲉⲡⲉⲥⲧⲁⲕⲟ ⲁⲣⲏⲩ ⲛⲥⲗⲟ</ab>
ⲁⲛⲣⲡⲁϩⲣⲉ ⲉⲧⲃⲁⲃⲩⲗⲱⲛ ⲁⲩⲱ ⲙⲡⲉⲥⲗⲟ ⲙⲁⲣⲛⲕⲁⲁⲥ ⲉⲃⲟⲗ ϫⲉ ⲙⲡⲉⲥϫⲓⲡⲁϩⲣⲉ ⲛⲧⲛⲃⲱⲕ ϫⲉ ⲁⲡⲉⲥϩⲁⲡ ⲡⲱϩ ϣⲁϩⲣⲁⲓ ⲉⲧⲡⲉ ⲁⲩⲱ ⲁϥϫⲓⲥⲉ ⲉϩⲣⲁⲓ ϣⲁ ⲛⲥⲓⲟⲩ</ab>











ⲛⲧⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛⲟⲩϩⲧⲟ <gap reason="lacuna"/></ab>
ϯⲛⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛϩⲉⲛϩⲁⲣⲙⲁ <gap reason="lacuna"/> ϯⲛⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛⲟⲩϩⲣϣⲓⲣⲉ ⲙⲛ ⲟⲩⲡⲁⲣⲑⲉⲛⲟⲥ</ab>
ϯⲛⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛⲟⲩϣⲱⲥ ⲙⲛ ⲡⲉϥⲟϩⲉ ⲛⲉⲥⲟⲟⲩ ϯⲛⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛⲟⲩⲟⲩⲟⲉⲓⲏ ⲙⲛ ⲡⲉϥⲉⲓⲱϩⲉ ϯⲛⲁϫⲱⲱⲣⲉ ⲉⲃⲟⲗ ⲛϩⲏⲧⲕ ⲛϩⲉⲛϩⲏⲅⲏⲙⲱⲛ ⲙⲛ ϩⲉⲛⲥⲧⲣⲁⲧⲏⲅⲟⲥ</ab>
ⲁⲩⲱ ϯⲛⲁⲧⲱⲱⲃⲉ ⲛⲧⲃⲁⲃⲩⲗⲱⲛ ⲙⲛ ⲛⲉⲧⲟⲩⲏϩ ϩⲛ ⲛⲉⲭⲁⲗⲇⲁⲓⲟⲥ ⲛⲛⲉⲩⲕⲁⲕⲓⲁ ⲧⲏⲣⲟⲩ ⲛⲁⲓ ⲛⲧⲁⲩⲁⲁⲩ ⲉϫⲛ ⲥⲓⲱⲛ ⲙⲡⲉⲧⲛⲙⲧⲟ ⲉⲃⲟⲗ ⲡⲉϫⲉⲡϫⲟⲉⲓⲥ</ab>
ⲉⲓⲥ ϩⲏⲏⲧⲉ ⲁⲛⲟⲕ ϯϣⲟⲟⲡ ⲟⲩⲃⲏⲕ ⲡⲧⲟⲟⲩ ⲉⲧⲧⲁⲕⲏⲩ ⲡⲉⲧⲧⲁⲕⲟ ⲙⲡⲕⲁϩ ⲧⲏⲣϥ ϯⲛⲁⲥⲟⲩⲧⲛ ⲧⲁϭⲓϫ ⲉϩⲣⲁⲓ ⲉϫⲱⲕ ⲛⲧⲁⲥⲕⲣⲕⲱⲣⲕ ⲉⲃⲟⲗ ϩⲓϫⲛ ⲙⲡⲉⲧⲣⲁ ⲁⲩⲱ ϯⲛⲁⲧⲁⲁⲕ ⲛⲑⲉ ⲛⲟⲩⲧⲟⲟⲩ ⲉϥⲣⲟⲕϩ</ab>
ⲁⲩⲱ ⲛⲛⲉⲩϫⲓ ⲛⲟⲩⲱⲛⲉ ⲉⲃⲟⲗ ⲛϩⲏⲧⲕ ⲉⲩⲕⲟⲟϩ ⲁⲩⲱ <gap reason="lacuna"/></ab>
<gap reason="lacuna"/> ⲁⲩⲱ ⲛⲧⲉⲧⲛϥⲓ ⲉⲃⲟⲗ ϩⲓⲧⲟⲟⲧⲟⲩ ⲛⲛⲁⲥⲭⲁⲛⲁⲍⲁⲓⲟⲥ <gap reason="lacuna"/> ⲛⲧⲉⲧⲛⲉⲓⲛⲉ ⲉϩⲣⲁⲓ ⲉϫⲱⲥ ⲛϩⲉⲛϩⲧⲱⲱⲣ ⲉⲛⲁϣⲱⲟⲩ ⲛⲑⲉ ⲛϩⲉⲛϣϫⲏⲩ</ab>
ⲛⲧⲉⲧⲛⲉⲓⲛⲉ ⲛϩⲉⲛϩⲉⲑⲛⲟⲥ ⲉϫⲱⲥ ⲡⲣⲣⲟ ⲛⲙⲙⲏⲇⲟⲥ ⲙⲛ ⲛϩⲏⲅⲟⲩⲙⲉⲛⲟⲥ ⲧⲏⲣⲟⲩ ⲙⲡⲉϥⲕⲁϩ ⲙⲛ ⲛⲉⲥⲧⲣⲁⲧⲏⲅⲟⲥ ⲧⲏⲣⲟⲩ</ab>
ⲁⲡⲕⲁϩ ⲛⲟⲉⲓⲛ ⲁⲩⲱ ⲁϥⲙⲕⲁϩ ϫⲉ ⲁϥⲧⲱⲟⲩⲛ ⲉϫⲛ ⲧⲃⲁⲃⲩⲗⲱⲛ ⲛϭⲓ ⲡϣⲟϫⲛⲉ ⲙⲡϫⲟⲉⲓⲥ ⲉⲧⲣⲉϥⲕⲱ ⲙⲡⲕⲁϩ ⲛⲧⲃⲁⲃⲩⲗⲱⲛ ⲉⲩⲧⲁⲕⲟ ⲁⲩⲱ ⲉⲧⲙⲧⲣⲉⲩⲟⲩⲱϩ ⲛϩⲏⲧϥ <gap reason="lacuna"/></ab>




















<gap reason="lacuna"/> ⲁⲣⲓ ⲡⲙⲉⲉⲩⲉ ⲙⲡϫⲟⲉⲓⲥ ⲁⲩⲱ ⲑ ⲙⲁⲣⲉⲥⲁⲗⲉ ⲉϩⲣⲁⲓ ⲉϫⲙ ⲡⲉⲛϩⲏⲧ</ab>








ⲡϣⲁϫⲉ ⲛⲧⲁⲡϫⲟⲉⲓⲥ ϩⲱⲛ ⲙⲙⲟϥ ⲛⲧⲟⲟⲧϥ ⲛⲓⲉⲣⲏⲙⲓⲁⲥ ⲡⲉⲡⲣⲟⲫⲏⲧⲏⲥ ⲉⲧⲣⲉϥϫⲟⲟϥ ⲛⲥⲁⲣⲁⲓⲁⲥ ⲡϣⲏⲣⲉ ⲛⲛⲏⲣⲓⲁⲥ ⲡϣⲏⲣⲉ ⲙⲙⲁⲁⲥⲥⲁⲓⲁⲥ ⲉϥⲛⲁⲃⲱⲕ ⲉⲃⲟⲗ ϩⲓⲧⲟⲟⲧϥ ⲛⲍⲉⲇⲉⲕⲓⲁⲥ ⲡⲣⲣⲟ ⲛⲓⲟⲩⲇⲁ ⲉϩⲣⲁⲓ ⲉⲧⲃⲁⲃⲩⲗⲱⲛ ϩⲛ ⲧⲙⲉϩϥⲧⲟ ⲛⲣⲟⲙⲡⲉ ⲛⲧⲉϥⲙⲛⲧⲉⲣⲟ ⲉⲣⲉⲥⲁⲣⲁⲓⲁⲥ ϩⲱⲱϥ ⲟ ⲛⲁⲣⲭⲱⲛ ⲉϫⲉⲛ ⲛⲇⲱⲣⲟⲛ</ab>
ⲁⲩⲱ ⲁϥⲥϩⲁⲓ ⲛϭⲓ ⲓⲉⲣⲏⲙⲓⲁⲥ ⲛⲙⲡⲉⲑⲟⲟⲩ ⲧⲏⲣⲟⲩ ⲉⲧⲛⲏⲩ ⲉϫⲉⲛ ⲧⲃⲁⲃⲩⲗⲱⲛ ⲉⲩϫⲱⲱⲙⲉ ⲉⲧⲉ ⲛⲁⲓ ⲛⲉ ⲛϣⲁϫⲉ ⲧⲏⲣⲟⲩ ⲉⲧⲥⲏϩ ⲉϫⲉⲛ ⲧⲃⲁⲃⲩⲗⲱⲛ</ab>
ⲁⲩⲱ ⲡⲉϫⲉⲉⲓⲉⲣⲏⲙⲓⲁⲥ ⲛⲛⲁϩⲣⲉⲛ ⲥⲁⲣⲁⲓⲁⲥ ϫⲉ ϩⲱⲧⲁⲛ ⲉⲕϣⲁⲛⲉⲓ ⲉⲧⲃⲁⲃⲩⲗⲱⲛ ⲛⲅⲛⲁⲩ ⲉⲕⲉⲱϣ ⲛⲛⲉⲓϣⲁϫⲉ ⲧⲏⲣⲟⲩ</ab>
ⲁⲩⲱ ⲉⲕⲉϫⲟⲟⲥ ϫⲉ ⲡϫⲟⲉⲓⲥ ⲡϫⲟⲉⲓⲥ ⲛⲧⲟⲕ ⲡⲉⲛⲧⲁⲕϣⲁϫⲉ ⲉϫⲉⲙ ⲡⲉⲓⲙⲁ ⲉⲧⲣⲉⲕϥⲟⲧϥ ⲉⲃⲟⲗ ⲁⲩⲱ ⲉⲧⲙⲧⲣⲉⲗⲁⲁⲩ ⲟⲩⲱϩ ⲛϩⲏⲧϥ ϫⲓⲛ ⲣⲱⲙⲉ ϣⲁ ⲧⲃⲛⲏ ϫⲉ ⲉϥⲛⲁϣⲱⲡⲉ ⲉⲩⲧⲁⲕⲟ ⲛϣⲁ ⲉⲛⲉϩ</ab>
ⲁⲩⲱ ⲉⲥⲉϣⲱⲡⲉ ϩⲟⲧⲁⲛ ⲉⲕϣⲁⲛⲟⲩⲱ ⲉⲕⲱϣ ⲙⲡⲉⲓϫⲱⲱⲙⲉ ⲉⲕⲉⲙⲟⲩⲣ ⲛⲟⲩⲱⲛⲉ ⲉⲣⲟϥ ⲛⲅⲛⲟϫϥ ⲉⲧⲙⲏⲧⲉ ⲙⲡⲉⲩⲫⲣⲁⲧⲏⲥ</ab>
ⲛⲅϫⲟⲟⲥ ϫⲉ ⲧⲁⲓ ⲧⲉ ⲑⲉ ⲉⲧⲟⲩⲛⲁⲱⲙⲥ ⲛⲧⲃⲁⲃⲩⲗⲱⲛ ⲛⲥⲧⲙⲛⲉϩⲥⲉ ⲉⲃⲟⲗ ϩⲉⲛ ⲛⲉⲓⲡⲉⲑⲟⲟⲩ ⲉϯⲛⲁⲛⲧⲟⲩ ⲁⲛⲟⲕ ⲉϫⲱⲥ</ab>