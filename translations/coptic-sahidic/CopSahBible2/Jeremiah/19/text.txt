ⲧⲟⲧⲉ ⲁⲡϫⲟⲉⲓⲥ ϫⲟⲟⲥ ⲛⲁⲓ ϫⲉ ⲃⲱⲕ ⲛⲅϫⲓ ⲛⲁⲕ ⲛⲟⲩⲃⲓⲕⲟⲥ ⲛⲃⲗϫⲉ ⲉϥⲙⲟⲛⲅ ⲁⲩⲱ ⲛⲅⲛⲧϥ ⲉⲃⲟⲗ ϩⲓⲧⲟⲟⲧⲟⲩ ⲛⲛⲉⲡⲣⲉⲥⲃⲩⲧⲉⲣⲟⲥ ⲙⲡⲗⲁⲟⲥ ⲁⲩⲱ ⲉⲃⲟⲗ ϩⲓⲧⲛ ⲛⲟⲩⲏⲏⲃ</ab>
ⲛⲅⲃⲱⲕ ⲉⲃⲟⲗ ⲉⲡⲡⲟⲗⲩⲁⲛⲇⲣⲓⲟⲛ ⲛⲛϣⲏⲣⲉ ⲛⲛⲉⲩϣⲏⲣⲉ ⲉⲧⲡⲃⲟⲗ ⲛⲧⲡⲩⲗⲏ ⲉⲧⲉϣⲁⲩⲙⲟⲩⲧⲉ ⲉⲣⲟⲥ ϫⲉ ⲭⲁⲣⲥⲓⲑ ⲁⲩⲱ ⲉⲕⲉⲱϣ ⲙⲙⲁⲩ ⲛⲛϣⲁϫⲉ ⲧⲏⲣⲟⲩ ⲉϯⲛⲁϫⲟⲟⲩ ⲛⲁⲕ</ab>
ⲁⲩⲱ ⲉⲕⲉϫⲟⲟⲥ ⲛⲁⲩ ϫⲉ ⲥⲱⲧⲙ ⲉⲡϣⲁϫⲉ ⲙⲡϫⲟⲉⲓⲥ ⲛⲉⲣⲱⲟⲩ ⲛⲓⲟⲩⲇⲁ ⲙⲛ ⲛⲉⲧⲟⲩⲏϩ ϩⲛ ⲑ ⲛⲁⲓ ⲛⲉⲧⲉⲣⲉⲡϫⲟⲉⲓⲥ ⲡⲛⲟⲩⲧⲉ ⲙⲡ ϫⲱ ⲙⲙⲟⲟⲩ ϫⲉ ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲉⲓⲛⲉ ⲛϩⲉⲛⲡⲉⲑⲟⲟⲩ ⲉϫⲙ ⲡⲉⲓⲙⲁ ϩⲱⲥⲧⲉ ⲟⲩⲟⲛ ⲛⲓⲙ ⲉⲧⲛⲁⲥⲟⲧⲙⲟⲩ ⲛⲧⲉⲛⲉϥⲙⲁⲁϫⲉ ⲱϣ ⲉⲃⲟⲗ</ab>
ⲉⲧⲃⲉ ϫⲉ ⲁⲩⲕⲁⲁⲧ ⲛⲥⲱⲟⲩ ⲁⲩⲱ ⲁⲩⲣⲡⲉⲓⲙⲁ ⲛϣⲙⲙⲟ ⲉⲣⲟⲓ ⲁⲩⲧⲁⲗⲉ ϣⲟⲩϩⲏⲛⲉ ⲉϩⲣⲁⲓ ⲛϩⲏⲧϥ ⲛϩⲉⲛⲕⲉⲛⲟⲩⲧⲉ ⲛϣⲙⲙⲟ ⲛⲁⲓ ⲉⲧⲉⲛⲥⲉⲥⲟⲟⲩⲛ ⲙⲙⲟⲟⲩ ⲁⲛ ⲛⲧⲟⲟⲩ ⲙⲛ ⲛⲉⲩⲕⲉⲉⲓⲟⲧⲉ ⲁⲩⲱ ⲛⲉⲣⲣⲱⲟⲩ ⲛⲛⲓⲟⲩⲇⲁ ⲁⲩⲙⲉϩⲡⲉⲓⲙⲁ ⲛⲥⲛⲟϥ ⲛⲁⲧⲛⲟⲃⲉ</ab>
ⲁⲩⲱ ⲁⲩⲕⲱⲧ ⲛϩⲉⲛⲙⲁ ⲉⲩϫⲟⲥⲉ ⲛⲧⲃⲁϩⲁⲗ ⲉⲧⲣⲉⲩⲣⲱⲕϩ ⲛⲛⲉⲩϣⲏⲣⲉ ϩⲛ ⲟⲩⲕⲱϩⲧ ⲛⲉⲧⲉⲙⲡⲓⲧⲁⲁⲩ ⲉⲧⲟⲟⲧⲟⲩ ⲟⲩⲇⲉ ⲙⲡⲓⲙⲉⲉⲩⲉ ⲉⲣⲟⲟⲩ ϩⲙ ⲡⲁϩⲏⲧ</ab>
ⲉⲧⲃⲉ ⲡⲁⲓ ⲉⲓⲥ ϩⲛϩⲟⲟⲩ ⲛⲏⲩ ⲡⲉϫⲉⲡϫⲟⲓⲥ ⲛⲛⲉⲩⲙⲟⲩⲧⲉ ϭⲉ ϩⲙ ⲡⲉⲓⲙⲁ ϫⲉ ⲧⲁⲫⲉⲧ ⲁⲩⲱ ⲡⲉⲓⲁ ⲙⲡϣⲏⲣⲉ ⲛⲉⲛⲛⲟⲙ ⲁⲗⲗⲁ ⲉⲩⲛⲁⲙⲟⲩⲧⲉ <gap reason="lacuna"/></ab>

ⲁⲩⲱ ⲛⲧⲁⲕⲁ ⲧⲉⲓⲡⲟⲗⲓⲥ ⲉⲩⲧⲁⲕⲟ ⲙⲛ ⲟⲩϣⲙϣⲏϭⲉ <gap reason="lacuna"/></ab>






