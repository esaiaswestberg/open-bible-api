ⲁⲩⲱ ϥⲛⲁϫⲟⲟⲥ ϩⲙ ⲡⲉϩⲟⲟⲩ ⲉⲧⲙⲙⲁⲩ ϫⲉ ϯⲛⲁⲥⲙⲟⲩ ⲉⲣⲟⲕ ⲡϫⲟⲉⲓⲥ ϫⲉ ⲁⲕⲛⲟⲩϭⲥ ⲉⲣⲟⲓ ⲁⲩⲱ ⲁⲕⲕⲧⲟ ⲙⲡⲉⲕϭⲱⲛⲧ ⲉⲃⲟⲗ ⲙⲙⲟⲓ ⲁⲩⲱ ⲁⲕⲛⲁ ⲛⲁⲓ</ab>
ⲉⲓⲥ ϩⲏⲏⲧⲉ ⲡⲛⲟⲩⲧⲉ ⲡⲁⲥⲱⲧⲏⲣ ⲡⲉ ⲡϫⲟⲉⲓⲥ ϯⲛⲁϣⲱⲡⲉ ⲉⲓⲛⲁϩⲧⲉ ⲉⲣⲟϥ ⲁⲩⲱ ϯⲛⲁⲟⲩϫⲁⲓ ⲉⲃⲟⲗ ϩⲓⲧⲟⲟⲧϥ ⲛϯⲛⲁⲣϩⲟⲧⲉ ⲁⲛ ϫⲉ ⲡⲁⲉⲟⲟⲩ ⲙⲛ ⲡⲁⲥⲙⲟⲩ ⲡⲉ ⲡϫⲟⲉⲓⲥ ⲁϥϣⲱⲡⲉ ⲛⲁⲓ ⲛⲥⲱⲧⲏⲣ</ab>
ⲟⲩⲱⲑ ⲛⲟⲩⲙⲟⲟⲩ ϩⲛ ⲟⲩⲟⲩⲛⲟϥ ⲉⲃⲟⲗ ϩⲛ ⲙⲡⲩⲅⲏ ⲙⲡⲟⲩϫⲁⲓ</ab>
ⲁⲩⲱ ⲕⲛⲁϫⲟⲟⲥ ⲙⲡⲉϩⲟⲟⲩ ⲉⲧⲙⲙⲁⲩ ϫⲉ ⲥⲙⲟⲩ ⲉⲡϫⲟⲉⲓⲥ ⲱϣ ⲉⲃⲟⲗ ϩⲙ ⲡⲉϥⲣⲁⲛ ϫⲱ ϩⲉⲛ ⲛϩⲉⲑⲛⲟⲥ ⲛⲛⲉϥϩⲃⲏⲩⲉ ⲉⲧⲧⲁⲓⲏⲩ ⲁⲣⲓⲡⲙⲉⲉⲩⲉ ϫⲉ ⲁⲡⲉϥⲣⲁⲛ ϫⲓⲥⲉ</ab>
ⲥⲙⲟⲩ ⲉⲡⲣⲁⲛ ⲙⲡϫⲟⲉⲓⲥ ϫⲉ ⲁϥⲉⲓⲣⲉ ⲛϩⲉⲛϩⲃⲏⲩⲉ ⲉⲩϫⲟⲥⲉ ϫⲱ ⲛⲛⲁⲓ ϩⲙ ⲡⲕⲁϩ ⲧⲏⲣϥ</ab>
ⲧⲉⲗⲏⲗ ⲛⲧⲉⲧⲛⲟⲩⲛⲟϥ ⲛⲉⲧⲟⲩⲏϩ ϩⲛ ⲥⲓⲱⲛ ϫⲉ ⲡⲉⲧⲟⲩⲁⲁⲃ ⲙⲡⲓⲏⲗ ϫⲓⲥⲉ ϩⲛ ⲧⲉⲥⲙⲏⲧⲉ</ab>