ⲥⲱⲧⲙ ⲉⲡⲉⲓϣⲁϫⲉ ⲉⲛⲧⲁⲡϫⲟⲉⲓⲥ ϫⲟⲟϥ ⲉϫⲛ ⲧⲏⲩⲧⲛ ⲡⲏⲓ ⲙⲡ ⲁⲩⲱ ⲉϫⲛ ⲫⲩⲗⲏ ⲛⲓⲙ ⲧⲁⲓ ⲛⲧⲁⲓⲛⲧⲥ ⲉⲃⲟⲗ ϩⲙ ⲡⲕⲁϩ ⲛⲕⲏⲙⲉ ⲉⲓϫⲱ ⲙⲙⲟⲥ</ab>
ϫⲉ ⲡⲗⲏⲛ ⲛⲧⲱⲧⲛ ⲁⲓⲥⲟⲩⲛ ⲧⲏⲩⲧⲛ ⲟⲩⲧⲱⲟⲩ ⲛⲛⲉⲫⲩⲗⲟⲟⲩⲉ ⲧⲏⲣⲟⲩ ⲙⲡⲕⲁϩ ⲉⲧⲃⲉ ⲡⲁⲓ ϯⲛⲁϭⲙ ⲡϣⲓⲛⲉ ⲛⲛⲉⲧⲡϫⲓⲛϭⲟⲛⲥ ⲉϫⲛ ⲧⲏⲩⲧⲛ</ab>
ⲙⲏ ⲟⲩⲛ ⲥⲛⲁⲩ ⲛⲁⲙⲟⲟϣⲉ ϩⲓ ⲟⲩⲥⲟⲡ ⲛⲥⲉⲧⲙⲥⲟⲩⲛ ⲛⲉⲩⲉⲣⲏⲩ ⲉⲡⲧⲏⲣϥ</ab>
ⲏ ⲉϥⲛⲁⲱϣ ⲉⲃⲟⲗ ⲛϭⲓ ⲟⲩⲙⲟⲩⲓ ⲉⲃⲟⲗ ϩⲙ ⲡⲉϥⲙⲁ ⲛϣⲏⲛ ⲉⲙⲛⲧϥ ⲡⲁϩⲥ ⲙⲙⲁⲩ ⲙⲏ ⲟⲩⲛ ⲟⲩⲙⲁⲥ ⲙⲙⲟⲩⲓ ⲛⲁϯ ⲙⲡⲉϥϩⲣⲟⲟⲩ ⲉⲡⲧⲏⲣϥ ⲉⲃⲟⲗ ϩⲙ ⲡⲉϥⲃⲏⲃ ⲛϥⲧⲙϭⲉⲡ ⲟⲩⲗⲁⲁⲩ</ab>
ⲙⲏ ⲟⲩⲛ ⲟⲩϩⲁⲗⲏⲧ ⲛⲁϩⲉ ⲉϫⲙ ⲡⲕⲁϩ ⲁϫⲙ ⲡⲉⲧϭⲟⲣϭ ⲉⲣⲟϥ ⲙⲏ ⲟⲩⲛ ⲟⲩⲡⲁϣ ⲛⲁⲟⲩⲱⲛ ϩⲓϫⲙ ⲡⲕⲁϩ ⲁϫⲛ ϭⲉⲡ ⲟⲩⲗⲁⲁⲩ</ab>
ⲙⲏ ⲟⲩⲛ ⲟⲩⲥⲁⲗⲡⲓⲅⲝ ⲛⲁⲱϣ ⲉⲃⲟⲗ ϩⲛ ⲟⲩⲡⲟⲗⲓⲥ ⲛⲧⲉⲧⲙ ⲡⲙⲏⲏϣⲉ ϣⲧⲟⲣⲧⲣ ⲙⲏ ⲟⲩⲛ ⲟⲩⲕⲁⲕⲓⲁ ⲛⲁϣⲱⲡⲉ ϩⲛ ⲟⲩⲡⲟⲗⲓⲥ ⲉⲙⲡⲉ ⲡϫⲟⲉⲓⲥ ⲧⲣⲉⲥϣⲱⲡⲉ</ab>
ⲉⲧⲃⲉ ϫⲉ ⲙⲡϫⲟⲉⲓⲥ ⲛⲁⲉⲓⲣⲉ ⲁⲛ ⲛⲟⲩϩⲱⲃ ⲛϥⲧⲙϭⲱⲗⲡ ⲉⲃⲟⲗ ⲛⲧⲉϥⲥⲃⲱ ⲉⲛⲉϥϩⲙϩⲁⲗ ⲛⲉⲡⲣⲟⲫⲏⲧⲏⲥ</ab>
ⲟⲩⲛ ⲟⲩⲙⲟⲩⲓ ⲛⲁⲱϣ ⲉⲃⲟⲗ ⲁⲩⲱ ⲛⲓⲙ ⲡⲉⲧⲉⲛϥⲛⲁⲣ ϩⲟⲧⲉ ⲁⲛ ⲡϫⲟⲉⲓⲥ ⲡⲛⲟⲩⲧⲉ ⲁϥϣⲁϫⲉ ⲁⲩⲱ ⲛⲓⲙ ⲡⲉⲧⲉⲛϥⲛⲁⲡⲣⲟⲫⲏⲧⲉⲩⲉ ⲁⲛ</ab>
ⲧⲁⲟⲩⲟⲟⲩ ⲉⲛⲉⲭⲱⲣⲁ ⲉⲧ ϩⲛ ⲛⲁⲥⲥⲩⲣⲉⲓⲟⲥ ⲁⲩⲱ ⲉⲛⲉⲭⲱⲣⲁ ⲛⲕⲏⲙⲉ ⲛⲧⲉⲧⲛϫⲟⲟⲥ ϫⲉ ⲥⲉϩⲧⲏⲩⲧⲛ ⲉϩⲟⲩⲛ ⲉⲡⲧⲟⲟⲩ ⲛⲧⲥⲁⲙⲁⲣⲓⲁ ⲛⲧⲉⲧⲛⲛⲁⲩ ⲉϩⲉⲛϣⲡⲏⲣⲉ ⲉⲛⲁϣⲱⲟⲩ ϩⲛ ⲧⲥⲙⲏⲧⲉ ⲁⲩⲱ ⲧⲙⲛⲧⲣⲉϥϫⲓϫⲛⲁϩ ⲉⲧ ⲛϩⲏⲧⲥ ⲛⲉⲧⲟⲩϩⲓⲗⲁ ⲉⲣⲟⲟⲩ ⲥⲉϩ ⲛⲧⲉⲥⲙⲏⲧⲉ</ab>
ⲁⲩⲱ ⲛⲧⲟⲟⲩ ⲙⲡⲟⲩⲥⲟⲩⲛ ⲡⲥⲟⲟⲩⲛ ⲉⲁⲁϥ ⲡⲉϫⲉ ⲡϫⲟⲉⲓⲥ ⲛⲉⲧⲥⲱⲟⲩϩ ⲛⲁⲩ ⲉϩⲟⲩⲛ ⲛⲟⲩϫⲓⲛϭⲟⲛⲥ ⲙⲛ ⲟⲩⲧⲁⲗⲁⲓⲡⲱⲣⲓⲁ ϩⲛ ⲛⲉⲩⲭⲱⲣⲁ</ab>
ⲉⲧⲃⲉ ⲡⲁⲓ ⲛⲁⲓ ⲛⲉⲧⲉⲣⲉ ⲡϫⲟⲉⲓⲥ ϫⲱ ⲙⲙⲟⲟⲩ ϫⲉ ⲧⲩⲣⲟⲥ ⲛⲁⲣϫⲁⲓⲉ ϩⲙ ⲡⲕⲁϩ ⲉⲧ ϩⲙ ⲡⲉⲥⲕⲱⲧⲉ ⲁⲩⲱ ϥⲛⲁⲧⲁⲩⲟ ⲉⲡⲉⲥⲏⲧ ⲛⲧⲟⲩϭⲟⲙ ⲉⲃⲟⲗ ⲛϩⲏⲧⲉ ⲛⲥⲉⲧⲱⲣⲡ ⲛⲟⲩⲭⲱⲣⲁ</ab>
ⲉⲧⲃⲉ ⲡⲁⲓ ⲛⲁⲓ ⲛⲉⲧⲉⲣⲉ ⲡϫⲟⲉⲓⲥ ϫⲱ ⲙⲙⲟⲟⲩ ϫⲉ ⲙⲡⲉⲥⲙⲟⲧ ⲉϥϣⲁⲛⲧⲱⲕⲙ ⲛϭⲓ ⲡϣⲱⲥ ⲉⲃⲟⲗ ϩⲛ ⲧⲧⲁⲡⲣⲟ ⲙⲡⲙⲟⲩⲓ ⲛⲟⲩⲉⲣⲏⲧⲉ ⲥⲛⲧⲉ ⲏ ⲟⲩⲙⲉⲣⲟⲥ ⲙⲙⲁⲁϫⲉ ⲧⲁⲓ ⲧⲉ ⲑⲉ ⲉⲧⲟⲩⲛⲁⲧⲱⲕⲙ ⲛⲛϣⲏⲣⲉ ⲙⲡ ⲛⲉⲧⲟⲩⲏϩ ϩⲛ ⲧⲥⲁⲙⲁⲣⲓⲁ ⲙⲡⲙⲧⲟ ⲉⲃⲟⲗ ⲛⲟⲩⲫⲩⲗⲏ ϩⲛ ⲇⲁⲙⲁⲥⲕⲟⲥ ⲛⲟⲩⲏⲏⲃ</ab>
ⲥⲱⲧⲙ ⲛⲧⲉⲧⲛⲣ ⲙⲛⲧⲣⲉ ⲙⲡⲏⲓ ⲛⲓⲁⲕⲱⲃ ⲡⲉϫⲉ ⲡϫⲟⲉⲓⲥ ⲡⲛⲟⲩⲧⲉ ⲛⲛϭⲟⲙ</ab>
ⲉⲃⲟⲗ ϫⲉ ϩⲙ ⲡⲉϩⲟⲟⲩ ⲉϯⲛⲁϫⲓ ⲕⲃⲁ ⲛⲛⲉⲙⲛⲧϣⲁϥⲧⲉ ⲙⲡ ⲉϩⲣⲁⲓ ⲉϫⲱϥ ϯⲛⲁϫⲓⲕⲃⲁ ⲟⲛ ⲡⲉ ⲛⲛⲉⲑⲩⲥⲓⲁⲥⲧⲏⲣⲓⲟⲛ ⲛⲃⲁⲓⲑⲏⲗ ⲁⲩⲱ ⲛⲧⲁⲡ ⲙⲡⲉⲑⲩⲥⲓⲁⲥⲧⲏⲣⲓⲟⲛ ⲥⲉⲛⲁϣⲣϣⲱⲣⲟⲩ ⲛⲥⲉϩⲉ ⲉϫⲙ ⲡⲕⲁϩ</ab>
ⲁⲩⲱ ϯⲛⲁϣⲧⲟⲣⲧⲣ ⲙⲡⲓⲏ ⲉⲧϣⲟϫⲡ ⲛⲧⲁⲡⲁⲧⲁⲥⲥⲉ ⲙⲙⲟϥ ⲉϫⲙ ⲡⲏⲓ ⲉⲧϫⲓⲕⲃⲟ ⲙⲡϣⲱⲙ ⲁⲩⲱ ⲥⲉⲛⲁⲧⲁⲕⲟ ⲛϭⲓ ⲛⲏⲓ ⲛⲉⲗⲉⲫⲁⲛⲧⲓⲛⲟⲛ ⲛⲧⲉ ϩⲉⲛⲕⲉⲏⲓ ⲉⲛⲁϣⲱⲟⲩ ⲟⲩⲱϩ ⲉⲣⲟⲟⲩ ⲡⲉϫⲉ ⲡϫⲟⲉⲓⲥ ⲡⲛⲟⲩⲧⲉ</ab>