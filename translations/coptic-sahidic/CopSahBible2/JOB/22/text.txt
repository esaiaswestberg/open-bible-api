ⲁ ⲉⲗⲓⲫⲁⲥ ⲇⲉ ⲟⲩⲱϣⲃ ⲡⲉⲑⲁⲓⲙⲁⲛⲓⲧⲏⲥ ⲡⲉϫⲁϥ</ab>
ϫⲉ ⲙⲏ ⲡϫⲟⲉⲓⲥ ⲁⲛ ⲡⲉⲧϯⲥⲃⲱ ⲛⲟⲩⲙⲛⲧⲣⲙⲛϩⲏⲧ ⲙⲛ ⲟⲩⲙⲛⲧⲥⲁⲃⲉ</ab>
ⲟⲩ ⲅⲁⲣ ⲡⲉ ⲡⲣⲟⲟⲩϣ ⲙⲡϫⲟⲉⲓⲥ ⲉϣⲱⲡⲉ ⲛⲧⲕ ⲟⲩⲥⲱⲧⲡ ϩⲛ ⲛⲉⲕϩⲃⲏⲩⲉ</ab>
ⲏ ϥⲛⲁϫⲡⲓⲟⲕ ⲉϥϥⲉⲓ ⲙⲡⲉⲕⲣⲟⲟⲩϣ ⲏ ϥⲛⲏⲩ ⲛⲙⲙⲁⲕ ⲉϩⲟⲩⲛ ⲉⲩϩⲁⲡ</ab>
ⲙⲏ ⲛⲧⲉⲕⲕⲁⲕⲓⲁ ⲟϣ ⲁⲛ ϩⲉⲛⲁⲧⲏⲡⲉ ⲇⲉ ⲛⲉ ⲛⲉⲕⲛⲟⲃⲉ</ab>
ⲁⲕϫⲓⲧ ⲛⲉⲟⲩⲱ ⲛⲛⲉⲕⲥⲛⲏⲩ ⲉⲡϫⲓⲛϫⲏ ⲁⲕϥⲓ ⲇⲉ ⲛⲑⲃⲥⲱ ⲛⲛⲉⲧⲕⲏⲕⲁϩⲏⲩ</ab>
ⲟⲩⲇⲉ ⲙⲡⲉⲕⲧⲥⲉ ⲛⲉⲧⲟⲃⲉ ⲛⲟⲩⲙⲟⲟⲩ ⲁⲗⲗⲁ ⲁⲕϥⲉϭ ⲛⲉⲧϩⲕⲁⲉⲓⲧ ⲙⲡⲉⲩⲟⲉⲓⲕ</ab>
ⲁⲕϫⲓⲡϩⲟ ⲇⲉ ⲛϩⲟⲓⲛⲉ ⲁⲕⲡⲱⲱⲛⲉ ⲉⲃⲟⲗ ⲛⲛⲉⲧϩⲓϫⲙ ⲡⲕⲁϩ</ab>
ⲁⲕϫⲟⲟⲩ ⲇⲉ ⲛⲛⲉⲭⲏⲣⲁ ⲉⲩϣⲟⲩⲉⲓⲧ ⲁⲕⲙⲟⲩⲕϩ ⲇⲉ ⲛⲛⲟⲣⲫⲁⲛⲟⲥ</ab>
ⲉⲧⲃⲉ ⲡⲁⲓ ⲁ ⲛϭⲟⲣϭⲥ ⲕⲱⲧⲉ ⲉⲣⲟⲕ ⲁⲩⲱ ⲁⲩⲡⲟⲗⲩⲙⲟⲥ ⲛϣⲡⲏⲣⲉ ϣⲧⲣⲧⲱⲣⲕ.</ab>
ⲁ ⲡⲉⲕⲟⲩⲟⲉⲓⲛ ⲣⲕⲁⲕⲉ ⲉⲣⲟⲕ ⲛⲧⲉⲣⲉⲕⲛⲕⲟⲧⲕ ⲇⲉ ⲁⲩⲙⲟⲟⲩ ϩⲟⲃⲥⲕ.</ab>
ⲙⲏ ⲙⲡⲉⲧϭⲱϣⲧ ⲁⲛ ⲉⲛⲉⲧϫⲟⲥⲉ ⲛⲁⲩ ⲁϥⲑⲃⲃⲓⲟ ⲇⲉ ⲛⲛⲣⲉϥⲥⲱϣ</ab>




ⲛⲉⲧϫⲱ ⲙⲙⲟⲥ ϫⲉ ⲉⲣⲉ ⲡϫⲟⲉⲓⲥ ⲛⲁⲣ ⲟⲩ ⲛⲁⲛ ⲏ ⲉⲣⲉ ⲡⲡⲁⲛⲧⲱⲕⲣⲁⲧⲱⲣ ⲛⲁⲉⲛ ⲟⲩ ⲉϫⲱⲛ</ab>
ⲛⲧⲟϥ ⲇⲉ ⲁϥⲙⲉϩ ⲛⲉⲩⲏⲓ ⲛⲁⲕⲁⲑⲟⲛ ⲡϣⲟϫⲛⲉ ⲇⲉ ⲛⲛⲁⲥⲉⲃⲏⲥ ⲟⲩⲏⲩ ⲙⲙⲟϥ</ab>
ⲁ ⲛⲇⲓⲕⲁⲓⲟⲥ ⲛⲁⲩ ⲁⲩⲥⲱⲃⲉ ⲁ ⲡⲥⲱⲧⲡ ⲇⲉ ⲕⲟⲙϣⲟⲩ</ab>

ϣⲱⲡⲉ ⲇⲉ ⲉⲕⲛⲁϣⲧ ⲉⲕϣⲁⲛϩⲩⲡⲟⲙⲓⲛⲏ ⲉⲓⲧⲁ ⲛⲧⲉ ⲡⲉⲕⲕⲁⲣⲡⲟⲥ ϣⲱⲡⲉ ϩⲛ ϩⲉⲛⲁⲅⲁⲑⲟⲛ</ab>
ϫⲓ ⲇⲉ ⲛⲟⲩⲥⲟⲗⲥⲗ ⲉⲃⲟⲗϩⲛ ⲣⲱϥ ⲁⲩⲱ ⲛⲅϫⲓ ⲙⲡⲉϥϣⲟϫⲛⲉ ϩⲙ ⲡⲉⲕϩⲏⲧ</ab>
ⲉϣⲱⲡⲉ ⲇⲉ ⲉⲕϣⲁⲛⲕⲟⲧⲕ ⲛⲅⲑⲃⲃⲓⲟⲕ ⲙⲡⲙⲧⲟ ⲉⲃⲟⲗ ⲙⲡϫⲟⲉⲓⲥ ⲁⲕⲧⲣⲉ ⲡϫⲓⲛϭⲟⲛⲥ ⲟⲩⲉ ⲙⲡⲉⲕⲏⲓ</ab>

ⲡⲡⲁⲛⲧⲱⲕⲣⲁⲧⲱⲣ ϭⲉ ⲛⲁϣⲱⲡⲉ ⲛⲁⲕ ⲛⲃⲟⲏⲧⲟⲥ ⲉⲃⲟⲗϩⲛ ⲛⲉⲕϫⲁϫⲉ ϥⲛⲁⲧⲁⲁⲕ ⲇⲉ ⲉⲕⲟⲩⲁⲁⲃ ⲛⲑⲉ ⲛⲟⲩϩⲁⲧ ⲉϥⲡⲟⲥⲉ</ab>
ⲉⲓⲧⲁ ⲕⲛⲁⲡⲁⲣⲣⲏⲍⲓⲁⲍⲉ ⲙⲙⲟⲕ ⲙⲡⲙⲧⲟ ⲉⲃⲟⲗ ⲙⲡϫⲟⲉⲓⲥ ⲛⲅϭⲱϣⲧ ⲉⲧⲡⲉ ϩⲛ ⲟⲩⲟⲩⲣⲟⲧ</ab>
ⲉⲕϣⲁⲛϣⲗⲏⲗ ⲇⲉ ⲉⲣⲟϥ ϥⲛⲁⲥⲱⲧⲙ ⲉⲣⲟⲕ ϥⲛⲁⲧⲁⲁⲥ ⲇⲉ ⲛⲁⲕ ⲉϯ ⲛⲛⲉⲕϣⲗⲏⲗ</ab>
ϥⲛⲁⲥⲙⲓⲛⲉ ⲇⲉ ⲛⲁⲕ ⲛⲟⲩⲙⲁⲛϣⲱⲡⲉ ⲛⲇⲓⲕⲁⲓⲟ ⲥⲩⲛⲏ ⲛⲧⲉ ⲟⲩⲟⲉⲓⲛ ϣⲱⲡⲉ ϩⲓ ⲛⲉⲕϩⲓⲟⲟⲩⲉ</ab>
<gap reason=""/>
<gap reason=""/>