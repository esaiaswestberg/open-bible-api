ⲉⲧⲃⲉ ⲟⲩ ⲇⲉ ⲁ ⲛⲉⲟⲩⲟⲉⲓϣ ϩⲱⲡ ⲉⲡϫⲟⲉⲓⲥ</ab>
ⲁ ⲛⲁⲥⲉⲃⲏⲥ ⲇⲉ ⲣⲡⲃⲟⲗ ⲙⲡⲧⲟϣ ⲁⲩⲧⲱⲣⲡ ⲛⲟⲩⲟϩⲉ ⲙⲛ ⲡⲉϥϣⲱⲥ</ab>
ⲁⲩϥⲉⲓ ⲡⲉⲓⲱ ⲙⲡⲟⲣⲫⲁⲛⲟⲥ ⲁⲩϫⲓ ⲧⲉϩⲉ ⲛⲧⲉⲭⲏⲣⲁ ⲛⲉⲟⲩⲱ</ab>
ⲁⲩⲕⲧⲉ ⲛϭⲱⲃ ⲉⲃⲟⲗϩⲓ ⲧⲉϩⲓⲏ ⲛⲧⲇⲓⲕⲁⲓⲟⲥⲩⲛⲏ</ab>
ⲁⲩϣⲱⲡⲉ ⲇⲉ ⲛⲑⲉ ⲛϩⲉⲛⲉⲓⲁⲛⲧⲟⲟⲩ ϩⲛ ⲧⲥⲱϣⲉ ⲉⲁⲩⲉⲓ ⲉⲃⲟⲗ ϩⲁⲣⲟⲓ ⲙⲡⲉⲩϩⲱⲃ</ab>
ⲁⲩⲱ ϩⲥ ⲛⲟⲩⲥⲱϣⲉ ⲛⲧⲱⲟⲩ ⲁⲛ ⲧⲉ ϩⲁⲑⲏ ⲙⲡⲉⲥⲧⲏ ⲛϭⲱⲃ ⲣϩⲱⲃ ⲙⲙⲁⲛⲉⲗⲟⲟⲗⲉ ⲛⲛⲁⲥⲉⲃⲏⲥ ⲉϫⲛ ⲃⲉⲕⲉ ϩⲓ ϩⲣⲉ</ab>
ⲁⲩϫⲧⲟ ⲛⲟⲩⲙⲏⲏϣⲉ ⲉⲩⲕⲏⲕⲁϩⲏⲩ ⲉϫⲛ ϩⲟⲓⲧⲉ ⲁⲩϥⲉⲓ ⲇⲉ ⲛⲑⲃⲥⲱ ⲛⲛⲉⲩⲯⲩⲭⲏ</ab>
ⲡⲁⲣⲁ ϫⲉ ⲙⲛⲧⲟⲩ ϩⲁⲓⲃⲉⲥ ⲙⲙⲁⲩ ⲛⲧⲁⲩϭⲟⲟⲗⲟⲩ ⲛⲟⲩⲡⲉⲧⲣⲁ</ab>
ⲁⲩⲧⲱⲣⲡ ⲛⲟⲩⲟⲣⲫⲁⲛⲟⲥ ⲉⲃⲟⲗϩⲛ ⲧⲉϥⲉⲕⲓⲃⲉ ⲁⲩⲑⲃⲃⲓⲟ ⲇⲉ ⲙⲡⲉⲛⲧⲁϥϩⲉ</ab>
ⲁⲩϫⲧⲟ ⲛⲛⲉⲧⲕⲏⲕⲁϩⲏⲩ ϩⲛ ⲟⲩϫⲓⲛϭⲟⲛⲥ ⲁⲩϥⲉⲓ ⲇⲉ ⲙⲡⲟⲉⲓⲕ ⲛⲛⲉⲧϩⲕⲁⲉⲓⲧ</ab>
ⲁⲩϭⲱⲣϭ ϩⲛ ⲟⲩϫⲓⲛϭⲟⲛⲥ ⲉϩⲉⲛⲙⲁ ⲉⲩϩⲉϫϩⲱϫ ⲙⲡⲟⲩⲥⲟⲩⲛ ⲧⲉϩⲓⲏ ⲇⲉ ⲙⲙⲉ</ab>
ⲁⲩⲛⲉϫ ϩⲟⲓⲛⲉ ⲉⲃⲟⲗϩⲛ ⲛⲉⲩⲡⲟⲗⲓⲥ ⲙⲛ ⲛⲉⲩⲏⲓ ⲙⲙⲓⲛⲉ ⲙⲙⲟⲟⲩ ⲁ ⲧⲉⲯⲩⲭⲏ ⲇⲉ ⲛⲛⲕⲟⲩⲓ ⲁϣⲁϩⲟⲙ ⲉⲙⲁⲧⲉ</ab>
ⲛⲧⲟϥ ⲇⲉ ⲉⲧⲃⲉ ⲟⲩ ⲙⲡⲉϥϭⲙⲡϣⲓⲛⲉ ⲛⲛⲁⲓ ⲉⲩϣⲟⲟⲡ ⲅⲁⲣ ϩⲓϫⲙ ⲡⲕⲁϩ ⲁⲩⲱ ⲙⲡⲟⲩⲉⲓⲙⲉ ⲛⲉⲩⲥⲟⲟⲩⲛ ⲇⲉ ⲁⲛ ⲡⲉ ⲛⲧⲉϩⲓⲏ ⲛⲧⲇⲓⲕⲁⲓⲟⲥⲩⲛⲏ ⲟⲩⲇⲉ ⲙⲡⲟⲩⲃⲱⲕ ϩⲛ ⲛⲉⲥⲙⲁⲙⲙⲟⲟϣⲉ</ab>
ⲉⲁϥⲉⲓⲙⲉ ⲇⲉ ⲉⲛⲉϩⲃⲏⲩⲉ ⲉⲁϥⲡⲁⲣⲁⲇⲓⲇⲟⲩ ⲙⲙⲟⲟⲩ ⲉⲡⲕⲁⲕⲉ</ab>



ⲧⲉⲩⲙⲉⲣⲓⲥ ⲥϩⲟⲩⲟⲣⲧ ϩⲓϫⲙ ⲡⲕⲁϩ ⲉⲣⲉ ⲛⲉⲩϣⲏⲛ ⲇⲉ ⲟⲩⲱⲛϩ ⲉⲃⲟⲗ ⲉⲩϣⲟⲩⲱⲟⲩ ϩⲓϫⲙ ⲡⲕⲁϩ</ab>
ⲁⲩⲧⲱⲣⲡ ⲇⲉ ⲅⲁⲣ ⲛⲧⲉϭⲗⲱ ⲛⲛⲟⲣⲫⲁⲛⲟⲥ</ab>
ⲉⲓⲇⲁ ⲁⲩⲣⲡⲙⲉⲉⲩⲉ ⲙⲡⲉϥⲛⲟⲃⲉ ⲙⲡⲉϥϣⲱⲡⲉ ⲇⲉ ⲛⲑⲉ ⲛⲟⲩⲛⲓϥⲉ ⲛⲉⲓⲱⲧⲉ ⲉⲩⲉⲧⲱⲱⲃⲉ ⲛⲁϥ ⲛⲛⲉⲛⲧⲁϥⲁⲁⲩ ⲉⲣⲉ ⲣⲉϥϫⲓⲛϭⲟⲛⲥ ⲇⲉ ⲛⲓⲙ ⲧⲁⲕⲟ ⲛⲑⲉ ⲛⲟⲩϣⲉ ⲉϥϩⲟⲟⲩ</ab>
ⲙⲡⲉϥⲣ ⲡⲉⲧⲛⲁⲛⲟⲩϥ ⲅⲁⲣ ⲛⲟⲩⲁϭⲣⲏⲛ ⲁⲩⲱ ⲙⲡⲉϥⲛⲁ ⲙⲡⲉⲧⲉ ⲙⲛⲧϥⲥϩⲓⲙⲉ.</ab>
ϩⲙ ⲡⲉϥϭⲱⲛⲧ ⲅⲁⲣ ⲁϥⲧⲁⲕⲉ ϩⲉⲛϭⲱⲃ ⲉϥⲉⲧⲱⲟⲩⲛ ⲛϥⲧⲙⲧⲁⲛϩⲉⲧ ⲡⲉϥⲱⲛϩ</ab>
ⲉϥϣⲁⲛⲗⲟϫⲗϫ ⲙⲡⲣⲧⲣⲉϥⲙⲉⲉⲩⲉ ⲉⲗⲟ ⲁⲗⲗⲁ ϥⲛⲁϩⲉ ϩⲙ ⲡϣⲱⲛⲉ</ab>
ⲁ ⲡⲉϥϫⲓⲥⲉ ⲅⲁⲣ ⲧⲁⲕⲉ ϩⲁϩ ⲁϥϩⲱϭⲃ ⲇⲉ ⲛⲑⲉ ⲛⲟⲩⲙⲟⲗⲟⲭⲏ ϩⲛ ⲟⲩⲕⲁⲩⲙⲁ ⲏ ⲛⲑⲉ ⲛⲟⲩϩⲙⲥ ⲉⲁϥϩⲉ ⲙⲁⲩⲁⲁϥ ϩⲛ ⲧⲉϥⲥⲃⲣⲟⲟⲩⲉ</ab>
ⲉϣⲱⲡⲉ ⲙⲙⲟⲛ ⲛⲓⲙ ⲡⲉⲧϫⲱ ⲙⲙⲟⲥ ϫⲉ ⲉⲓϫⲓϭⲟⲗ</ab>