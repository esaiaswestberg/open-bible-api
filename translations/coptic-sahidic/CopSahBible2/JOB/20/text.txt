ⲁ ⲥⲱⲫⲁⲣ ⲇⲉ ⲡⲙⲓⲛⲛⲁⲓⲟⲥ ⲟⲩⲱϣⲃ ⲡⲉϫⲁϥ</ab>
ϫⲉ ⲛⲉⲓⲙⲉⲉⲩⲉ ⲁⲛ ⲡⲉ ϫⲉ ⲕⲛⲁϫⲉ ⲛⲁⲓ ⲁⲩⲱ ⲛⲧⲉⲧⲛⲥⲟⲟⲩⲛ ⲁⲛ ⲉϩⲟⲩⲉ ⲉⲣⲟⲓ</ab>
ϯⲥⲱⲧⲙ ⲉⲧⲉⲥⲃⲱ ⲙⲡⲁϫⲡⲓⲟ ⲁⲩⲱ ⲟⲩⲛ ⲟⲩ ⲙⲙⲛⲧⲣⲙⲛϩⲏⲧ ⲛⲁⲟⲩⲱϣⲃ ⲛⲁⲓ</ab>
ⲙⲏ ⲁⲕⲥⲟⲩⲛ ⲛⲁⲓ ϫⲓ ⲛⲧⲁⲩⲕⲁ ⲣⲱⲙⲉ ϩⲓϫⲙ ⲡⲕⲁϩ</ab>
ⲡⲟⲩⲛⲟϥ ⲅⲁⲣ ⲛⲛⲁⲥⲉⲃⲏⲥ ⲡⲉ ⲟⲩϩⲧⲟⲡ ⲛϣⲏⲣⲉ ⲡⲣⲁϣⲉ ⲇⲉ ⲛⲙⲡⲁⲣⲁⲛⲟⲙⲟⲥ ⲡⲉ ⲡⲧⲁⲕⲟ</ab>
ⲉⲣϣⲁⲛ ⲛⲉϥⲇⲱⲣⲟⲛ ⲃⲱⲕ ⲉϩⲣⲁⲓ ⲉⲧⲡⲉ ⲁⲩⲱ ⲛⲧⲉ ⲧⲉϥⲑⲩⲥⲓⲁ ⲡⲱϩ ϣⲁ ⲛⲉⲕⲗⲟⲟⲗⲉ</ab>
ϩⲟⲧⲁⲛ ⲉϥϣⲁⲛⲙⲉⲉⲩⲉ ϫⲉ ⲁⲓⲧⲁϫⲣⲟ ⲧⲟⲧⲉ ϥⲛⲁⲧⲁⲕⲟ ϣⲁⲃⲟⲗ ⲛⲉⲧⲥⲟⲟⲩⲛ ⲇⲉ ⲙⲙⲟϥ ⲥⲉⲛⲁϫⲟⲟⲥ ϫⲉ ϥⲧⲱⲛ</ab>
ⲁⲩⲱ ⲛⲉϥⲁϩⲉⲣⲁⲧϥ ⲛⲑⲉ ⲛⲟⲩⲣⲁⲥⲟⲩ ⲉⲁⲥⲟⲩⲉⲓⲛⲉ ⲁϥⲡⲱⲧ ⲇⲉ ⲛⲑⲉ ⲛⲛⲉϣⲁⲩⲡⲟⲟⲣⲟⲩ ⲛⲧⲉⲩϣⲏ</ab>

ⲉⲣⲉ ⲛⲉⲑⲃⲃⲓⲏⲩ ⲉⲣⲟϥ ⲧⲁⲕⲉ ⲛⲉϥϣⲏⲣⲉ ⲁⲩⲱ ⲉⲣⲉ ⲛⲉϥϭⲓϫ ⲧⲙϩⲉ ϩⲉⲛϣⲥⲛϩⲏⲧ</ab>



ⲁⲩⲱ ⲛⲛⲉϥϭⲙϭⲟⲙ ⲉⲃⲟⲉⲑⲓ ⲉⲣⲟϥ</ab>
ϥⲛⲁⲕⲁⲃⲁⲗ ⲛⲧⲙⲛⲧⲣⲙⲙⲁⲟ ⲛⲧⲁϥⲥⲟⲟⲩϩⲥ ⲛϩⲏⲧϥ ϩⲛ ⲟⲩϫⲓⲛϭⲟⲛⲥ ⲉⲣⲉ ⲟⲩⲁⲅⲅⲉⲗⲟⲥ ⲥⲟⲕϥ ⲉⲃⲟⲗϩⲙ ⲡⲉϥⲏⲓ</ab>
ⲉⲣⲉ ⲟⲩⲗⲁⲥ ⲛϩⲟϥ ⲙⲟⲟⲩⲧϥ</ab>
ⲛⲛⲉϥⲛⲁⲩ ⲛϩⲱⲣ ⲛⲛⲉϥⲟϩⲉ ⲟⲩⲇⲉ ⲡⲙⲁ ⲙⲡⲉϥⲃⲓⲱ ⲙⲡⲥⲁⲓⲣⲉ</ab>
ⲁϥϩⲓⲥⲉ ⲉϩⲉⲛϫⲓⲛϫⲏ ⲙⲛ ϩⲉⲛⲡⲉⲧϣⲟⲩⲉⲓⲧ ⲉⲩⲙⲛⲧⲣⲙⲙⲁⲟ ⲉⲛϥⲛⲁⲟⲩⲱⲙ ⲛϩⲏⲧⲥ ⲁⲛ ⲛⲑⲉ ⲛⲟⲩⲡϫⲱ ⲉⲙⲉⲩⲉϣⲟⲩⲉϭⲟⲩⲱϭϥ ⲟⲩⲇⲉ ⲙⲉⲩⲉϣⲟⲙⲕϥ</ab>
ⲁϥⲧⲁⲕⲟ ⲅⲁⲣ ⲛϩⲁϩ ⲛⲏⲓ ⲛϭⲱⲃ ⲁϥⲧⲱⲣⲡ ⲇⲉ ⲛⲟⲩⲙⲁⲛϣⲱⲡⲉ ⲁⲩⲱ ⲙⲡⲉϥⲧⲁϩⲟϥ ⲉⲣⲁⲧϥ</ab>
ⲙⲛ ⲟⲩϫⲁⲓ ⲇⲉ ⲛⲁϣⲱⲡⲉ ⲛⲛⲉϥϩⲩⲡⲁⲣⲭⲱⲛⲧⲁ</ab>
ⲉⲧⲃⲉ ⲡⲁⲓ ⲛⲉϥⲁⲅⲁⲑⲟⲛ ⲛⲁϯⲟⲩⲱ ⲁⲛ</ab>
ⲉϥϣⲁⲛⲙⲉⲉⲩⲉ ϫⲉ ⲁⲓϫⲱⲕ ⲉⲃⲟⲗ ϥⲛⲁⲑⲗⲓⲃⲉ ⲁⲛⲁⲅⲕⲉ ⲇⲉ ⲛⲓⲙ ⲛⲏⲩ ⲉϫⲱϥ.</ab>
ⲉⲩⲉⲧⲛⲛⲟⲟⲩ ⲉϫⲱϥ ⲙⲡϭⲱⲛⲧ ⲛⲧⲉϥⲟⲣⲅⲏ ⲉⲩⲉⲉⲓⲛⲉ ⲇⲉ ⲉϫⲱϥ ⲛϩⲉⲛϣⲥⲛϩⲏⲧ</ab>
ⲁⲩⲱ ⲛⲛⲉϥⲣⲃⲟⲗ ⲉⲧⲟⲟⲧϥ ⲛⲧⲥⲏϥⲉ ⲉⲣⲉ ⲟⲩⲥⲟⲧⲉ ⲙⲡⲉⲛⲓⲡⲉ ϫⲟⲧϥ</ab>
ⲁⲩⲱ ⲉⲣⲉ ⲡⲥⲟⲧⲉ ϫⲉⲧ ⲡⲉϥⲥⲱⲙⲁ ⲛⲛⲉ ⲛⲥⲓⲟⲩ ⲙⲟⲟϣⲉ ϩⲙ ⲡⲉϥⲏⲓ</ab>
ⲉⲣⲉ ⲕⲁⲕⲉ ⲇⲉ ⲛⲓⲙ ϣⲱⲡⲉ ⲛⲁϥ ⲉⲣⲉ ⲟⲩⲕⲱϩⲧ ⲇⲉ ⲟⲩⲟⲙⲉϥ ⲉⲙⲉϥⲱϣⲙ ⲉⲣⲉ ⲟⲩϣⲙⲙⲟ ⲇⲉ ⲙⲉⲕϩ ⲡⲉϥⲏⲓ.</ab>
ⲉⲣⲉ ⲧⲡⲉ ⲇⲉ ϭⲱⲗⲡ ⲉⲃⲟⲗ ⲛⲛⲉϥⲁⲛⲟⲙⲓⲁ ⲉⲣⲉ ⲡⲕⲁϩ ⲇⲉ ⲧⲱⲟⲩⲛ ⲉϫⲱϥ</ab>
ⲉⲣⲉ ⲡⲧⲁⲕⲟ ⲇⲉ ⲃⲗ ⲡⲉϥⲏⲓ ⲉⲃⲟⲗ ϣⲁⲃⲟⲗ ⲉⲣⲉ ⲟⲩϩⲟⲟⲩ ⲛⲟⲣⲅⲏ ⲛⲏⲩ ⲉϫⲱϥ</ab>
ⲧⲁⲓ ⲧⲉ ⲧⲙⲉⲣⲓⲥ ⲙⲡⲣⲱⲙⲉ ⲛⲁⲥⲉⲃⲏⲥ ⲉⲃⲟⲗϩⲓⲧⲙ ⲡϫⲟⲉⲓⲥ ⲁⲩⲱ ⲡⲉϫⲡⲟ ⲛⲛⲉϥϩⲩⲡⲁⲣⲭⲱⲛⲧⲁ ⲉⲃⲟⲗϩⲓⲧⲙ ⲡⲓⲥⲕⲟⲡⲟⲥ</ab>