ⲇⲁⲩⲉⲓⲇ ⲇⲉ ⲁϥϣⲁϫⲉ ϩⲙ ⲡⲉϥϩⲏⲧ ⲉϥϫⲱ ⲙⲙⲟⲥ ϫⲉ ⲧⲉⲛⲟⲩ ⲁⲣⲏⲩ ϩⲛ ⲟⲩϩⲟⲟⲩ ⲉⲓⲉⲉⲓ ⲉϩⲣⲁⲓ ⲉⲧⲟⲟⲧϥ ⲛⲥⲁⲟⲩⲗ ⲛⲧⲉⲧⲙⲡⲉⲧⲛⲁⲛⲟⲩϥ ϣⲱⲡⲉ ⲙⲙⲟⲓ ⲉⲓϣⲁⲛⲧⲙⲧⲱⲟⲩⲛ ⲛⲧⲁⲃⲱⲕ ⲉϩⲣⲁⲓ ⲉⲡⲕⲁϩ ⲛⲛⲁⲗⲗⲟⲫⲩⲗⲟⲥ ⲛⲧⲉⲥⲁⲟⲩⲗ ⲥⲁϩⲱⲱϥ ⲉⲃⲟⲗ ⲙⲙⲟⲓ ⲛϥⲗⲟ ⲉϥⲕⲱⲧⲉ ⲛⲥⲱⲓ ϩⲛ ⲛⲧⲟϣ ⲧⲏⲣⲟⲩ ⲙⲡ ⲛⲧⲁⲣⲃⲟⲗ ⲉⲛⲉϥϭⲓϫ</ab>
ⲁⲩⲱ  ⲁϥⲧⲱⲟⲩⲛ ⲙⲛ ⲡⲉϥⲧⲟⲟⲩ ⲛϣⲉ ⲛⲣⲱⲙⲉ ⲉⲧⲛⲙⲙⲁϥ ⲁϥⲃⲱⲕ ⲉⲣⲁⲧϥ ⲛⲁⲅⲭⲟⲩⲥ ⲡϣⲏⲣⲉ ⲛⲁⲙⲙⲁⲭ ⲡⲣⲣⲟ ⲛⲅⲉⲑ</ab>
ⲁϥⲟⲩⲱϩ ϩⲁⲧⲛ ⲁⲅⲭⲟⲩⲥ ϩⲛ ⲅⲉⲑ ⲛⲧⲟϥ ⲙⲛ ⲛⲉϥⲣⲱⲙⲉ ⲡⲟⲩⲁ ⲡⲟⲩⲁ ⲙⲛ ⲡⲉϥⲏⲓ ⲇⲁⲩⲉⲓⲇ ⲙⲛ ⲧⲉϥⲥϩⲓⲙⲉ ⲥⲛⲧⲉ ⲁⲭⲓⲛⲁⲁⲃ ⲧⲓⲥⲣⲁⲏⲗⲓⲧⲏⲥ ⲁⲩⲱ ⲁⲃⲓⲕⲓⲁ ⲑⲓⲙⲉ ⲛⲁⲃⲁⲗ ⲡⲕⲁⲣⲙⲏⲗⲟⲥ</ab>
ⲁⲩϫⲓ ⲙⲡⲟⲩⲱ ⲇⲉ ⲛⲥⲁⲟⲩⲗ ϫⲉ ⲁⲇⲁⲩⲉⲓⲇ ⲡⲱⲧ ⲉϩⲣⲁⲓ ⲉⲅⲉⲑ ⲙⲡⲉϥⲟⲩⲱϩ ϭⲉ ⲉⲧⲟⲟⲧϥ ⲉⲃⲱⲕ ⲉϯⲟⲩⲟⲓ ⲛⲥⲱϥ</ab>
ⲡⲉϫⲉⲇⲁⲩⲉⲓⲇ ⲇⲉ ⲉϩⲟⲩⲛ ϩⲛ ⲁⲅⲭⲟⲩⲥ ϫⲉ ⲉϣⲱⲡⲉ ⲁⲛⲟⲕ ⲡⲉⲕϩⲙϩⲁⲗ ⲁⲓϭⲉⲛⲭⲁⲣⲓⲥ ⲛⲁϩⲣⲁⲕ ⲙⲁⲣⲟⲩϯⲟⲩⲙⲁ ⲛⲟⲩⲱϩ ⲛⲁⲓ ϩⲛ ⲛⲉⲡⲟⲗⲓⲥ ⲉⲧϩⲏⲛ ⲉⲧⲥⲱϣⲉ ϫⲉ ⲉⲓⲉϭⲱ ⲙⲙⲁⲩ ⲛⲧⲉⲡⲉⲕϩⲙϩⲁⲗ ⲗⲟ ϩⲛ ⲟⲩⲡⲟⲗⲓⲥ ⲉⲕⲟ ⲛⲣⲣⲟ ⲛϩⲏⲧⲥ</ab>
ⲁⲩⲱ ⲁϥϯ ⲛⲁϥ ⲙⲡⲉϩⲟⲟⲩ ⲉⲧⲙⲙⲁⲩ ⲛⲥⲉⲕⲉⲗⲁⲕ ⲉⲧⲃⲉ ⲡⲁⲓ ⲁⲥⲉⲕⲉⲗⲁⲕ ⲱⲡ ⲉⲡⲣⲣⲟ ⲛϯⲓⲟⲩⲇⲁⲓⲁ ϣⲁ ⲉϩⲣⲁⲓ ⲉⲡⲟⲟⲩ ⲛϩⲟⲟⲩ</ab>
ⲁⲩⲱ ⲧⲏⲡⲉ ⲛⲛⲉϩⲟⲟⲩ ⲛⲧⲁ ⲁⲁⲩ ϩⲛ ⲧⲥⲱϣⲉ ⲛⲛⲁⲗⲗⲟⲫⲩⲗⲟⲥ ⲁϥⲣϥⲧⲟⲟⲩ ⲛⲉⲃⲟⲧ</ab>
ⲁⲩⲱ  ⲉⲛⲉϣⲁϥⲃⲱⲕ ⲉϩⲣⲁⲓ ⲙⲛ ⲛⲉϥⲣⲱⲙⲉ ⲛⲥⲉϯ ⲙⲛ ⲡⲅⲉⲥⲓⲣⲓ ⲧⲏⲣϥ ⲙⲛ ⲡⲁⲙⲁⲗⲏⲕ ⲁⲩⲱ ⲉⲓⲥ ⲡⲕⲁϩ ⲛⲉϥϭⲟⲣϭ ϫⲓⲛ ⲅⲉⲗⲁⲙⲯⲟⲩⲣ ⲉⲧⲉⲙⲙⲁ ⲛⲉ ⲉⲧⲏⲡ ⲉⲣⲟⲟⲩ ⲉⲩⲟⲣϫ ϣⲁ ⲉϩⲣⲁⲓ ⲉⲕⲏⲙⲉ</ab>
ⲁⲩⲱ ⲛⲉϥⲑⲙⲕⲟ ⲙⲡⲕⲁϩ ⲉⲛϥⲛⲟⲩϩⲙ ⲛⲟⲩϩⲟⲟⲩⲧ ⲁⲛ ⲟⲩⲇⲉ ⲟⲩⲥϩⲓⲙⲉ ⲁⲩⲱ ⲛⲉϥϫⲓ ⲛϩⲉⲛⲟϩⲉ ⲛⲉⲥⲟⲟⲩ ⲙⲛ ϩⲉⲛⲁϩⲟⲟⲩ ⲁⲩⲱ ϩⲉⲛⲉⲥⲟⲟⲩ ⲙⲛ ϩⲉⲛϭⲁⲙⲟⲩⲗ ⲁⲩⲱ ϩⲉⲛϩⲟⲉⲓⲧⲉ ⲁⲩⲱ ⲛⲉⲩⲕⲧⲟ ⲙⲙⲟⲟⲩ ⲉⲩⲛⲏⲩ ⲉⲣⲁⲧϥ ⲛⲁⲅⲭⲟⲩⲥ</ab>
ⲡⲉϫⲉⲁⲅⲭⲟⲩⲥ ⲉϩⲟⲩⲛ ϩⲛ  ⲉϥϫⲱ ⲙⲙⲟⲥ ⲛⲁϥ ϫⲉ ⲛⲧⲁⲧⲉⲧⲛⲃⲱⲕ ⲉⲣⲉⲛ ⲛⲓⲙ ⲙⲡⲟⲟⲩ ⲡⲉϫⲉⲇⲁⲩⲉⲓⲇ ⲛⲁϥ ϫⲉ ⲛⲧⲁⲛⲃⲱⲕ ⲉⲣⲉⲛ ⲡⲥⲁ ⲙⲡⲣⲏⲥ ⲛϯⲟⲩⲇⲁⲓⲁ ⲁⲩⲱ ⲉⲣⲉⲙ ⲡⲥⲁ ⲙⲡⲣⲏⲥ ⲛⲓⲉⲥⲙⲉⲅⲁ ⲁⲩⲱ ⲉⲣⲉⲙ ⲡⲥⲁ ⲙⲡⲣⲏⲥ ⲙⲡⲕⲉⲛⲉⲍⲓ</ab>
ⲁⲩⲱ ϩⲟⲟⲩⲧ ⲛⲓⲙ ⲙⲛ ⲥϩⲓⲙⲉ ⲛⲓⲙ ⲙⲡⲉⲛϩⲁⲣⲉϩ ⲉⲣⲟⲟⲩ ⲉⲉⲛⲧⲟⲩ ⲉϩⲟⲩⲛ ⲉⲅⲉⲑ ⲉⲓϫⲱ ⲙⲙⲟⲥ ϫⲉⲕⲁⲥ ⲛⲛⲉⲩϫⲉⲟⲩϣⲁϫⲉ ⲉⲧⲃⲏⲏⲧ ϩⲛ ⲅⲉⲑ ⲉⲩϫⲱ ⲙⲙⲟⲥ ϫⲉ ⲛⲁⲓ ⲛⲉ ϣⲁⲣⲉ ⲁⲁⲩ ⲁⲩⲱ ⲡⲁⲓ ⲡⲉ ⲡⲉϥⲇⲓⲕⲁⲓⲱⲙⲁ ⲛⲛⲉϩⲟⲟⲩ ⲧⲏⲣⲟⲩ ⲛⲧⲁ ⲁⲁⲩ ϩⲛ ⲧⲥⲱϣⲉ ⲛⲛⲁⲗⲗⲟⲫⲩⲗⲟⲥ</ab>
ⲁⲩⲱ ⲁⲅⲭⲟⲩⲥ ⲁⲡⲉϥϩⲏⲧ ⲧⲱⲧ ⲉⲙⲁⲧⲉ ⲉϫⲛ ⲇⲁⲩⲉⲓⲇ ⲉϥϫⲱ ⲙⲙⲟⲥ ϫⲉ ϩⲛ ⲟⲩϣⲓⲡⲉ ⲁϥϫⲓ ϣⲓⲡⲉ ϩⲙ ⲡⲉϥⲗⲁⲟⲥ ⲡ ⲁⲩⲱ ϥⲛⲁϣⲱⲡⲉ ⲛⲁⲓ ⲛⲟⲩϩⲙϩⲁⲗ ⲛϣⲁ ⲉⲛⲉϩ</ab>