ⲛⲥⲓⲫⲁⲓⲟⲥ ⲇⲉ ⲁⲩⲉⲓ ⲉⲃⲟⲗ ϩⲙ ⲡⲕⲁϩ ⲉⲧⲣⲟⲕϩ ⲉⲣⲁⲧϥ ⲛⲥⲁⲟⲩⲗ ⲉⲡⲃⲟⲩⲛⲟⲥ ⲉⲩϫⲱ ⲙⲙⲟⲥ ⲛⲁϥ ϫⲉ ⲉⲓⲥ ⲇⲁⲇ ⲗⲏϫ ϩⲙ ⲡⲃⲟⲩⲛⲟⲥ ϩⲛ ⲭⲉⲇⲙⲁⲑ ⲡⲉⲧⲉⲙⲡⲙⲧⲟ ⲉⲃⲟⲗ ⲛⲓⲉⲥⲥⲁⲓⲙⲟⲩⲛ</ab>
ⲥⲁⲟⲩⲗ ⲇⲉ ⲁϥⲧⲱⲟⲩⲛ ⲁϥⲓ ⲉϩⲣⲁⲓ ⲉⲧⲉⲣⲏⲙⲟⲥ ⲛⲥⲓⲫ ⲉⲣⲉϣⲟⲙⲛⲧ ⲛϣⲟ ⲛⲣⲱⲙⲉ ⲛⲙⲙⲁϥ ⲛⲥⲱⲧⲡ ⲉⲃⲟⲗ ϩⲙ ⲡ ⲉⲧⲣⲉϥⲕⲱⲧⲉ ⲛⲥⲁ ⲇⲁⲩⲉⲓⲇ ϩⲛ ⲧⲉⲣⲏⲙⲟⲥ ⲛⲥⲓⲫ</ab>
ⲁⲩⲱ ⲥⲁⲟⲩⲗ ⲁϥⲧⲁⲁϥ ⲉϩⲣⲁⲓ ⲉⲡⲃⲟⲩⲛⲟⲥ ⲛⲭⲉⲗⲗⲁ ⲡⲉⲧⲉⲙⲡⲙⲧⲟ ⲉⲃⲟⲗ ⲛⲓⲉⲥⲥⲁⲓⲙⲟⲩⲛ ⲉϥϫⲓ ⲉϩⲣⲁⲓ ⲉⲧⲉϩⲓⲏ ⲇⲁⲩⲉⲓⲇ ⲇⲉ ⲛⲉϥϩⲙⲟⲟⲥ ⲉϩⲣⲁⲓ ϩⲛ ⲧⲉⲣⲏⲙⲟⲥ ⲁⲩⲱ  ⲛⲧⲉⲣⲉϥⲛⲁⲩ ϫⲉ ⲥⲁⲟⲩⲗ ⲁϥⲓ ⲉϩⲣⲁⲓ ⲉϫⲱϥ ϩⲛ ⲧⲉⲣⲏⲙⲟⲥ</ab>
ⲁ ϫⲟⲟⲩ ⲛϩⲉⲛⲕⲁⲧⲁⲥⲕⲟⲡⲟⲥ ⲁϥⲉⲓⲙⲉ ϫⲉ ⲥⲁⲟⲩⲗ ⲁϥⲓ ⲉⲃⲟⲗ ϩⲛ ⲕⲉⲉⲓⲗⲁ ⲉϥⲥⲃⲧⲱⲧ</ab>
ⲇⲁⲩⲉⲓⲇ ⲁϥⲧⲱⲟⲩⲛ ⲙⲡⲁⲧⲉⲗⲁⲁⲩ ⲉⲓⲙⲉ ⲁϥⲟⲛϣϥ ⲉϩⲟⲩⲛ ⲉⲡⲙⲁ ⲉⲧⲉⲣⲉⲥⲁⲟⲩⲗ ⲛϩⲏⲧϥ ⲉϥⲛⲕⲟⲧⲕ ⲁⲩⲱ ⲛⲉϥⲉⲙⲙⲁⲩ ⲛϭⲓ ⲁⲃⲉⲛⲛⲏⲣ ⲡϣⲏⲣⲉ ⲛⲛⲏⲣ ⲡⲉⲧϩⲓϫⲙⲡⲉϥⲙⲏⲏϣⲉ ⲥⲁⲟⲩⲗ ⲇⲉ ⲛⲉϥⲉⲛⲕⲟⲧⲕ ϩⲛ ⲧⲁⲛⲡⲏⲛⲏ ⲁⲩⲱ ⲡⲗⲁⲟⲥ ⲛⲉϥⲡⲟⲣϣ ⲉⲃⲟⲗ ϩⲙ ⲡⲉϥⲕⲱⲧⲉ</ab>
ⲇⲁⲩⲉⲓⲇ ⲇⲉ ⲁϥⲟⲩⲱϣⲃ ⲉϥϫⲱ ⲙⲙⲟⲥ ⲛⲁⲭⲓⲙⲉⲗⲉⲭ ⲡⲉⲭⲉⲧⲧⲁⲓⲟⲥ ⲁⲩⲱ ⲁⲃⲓⲥⲥⲁ ⲡϣⲏⲣⲉ ⲛⲥⲁⲣⲟⲩⲓⲁⲥ ⲡⲥⲟⲛ ⲛⲓⲱⲁⲃ ⲉϥϫⲱ ⲙⲙⲟⲥ ⲛⲁⲩ ϫⲉ ⲛⲓⲙ ⲡⲉⲧⲛⲁⲉⲓ ⲛⲙⲙⲁⲓ ⲉϩⲟⲩⲛ ⲉⲧⲡⲁⲣⲉⲙⲃⲟⲗⲏ ⲉⲣⲁⲧϥ ⲛⲥⲁⲟⲩⲗ ⲡⲉϫⲉⲁⲃⲉⲥⲥⲁ ⲛⲁϥ ϫⲉ ⲁⲛⲟⲕ ϯⲛⲏⲩ ⲛⲙⲙⲁⲕ</ab>
ⲁⲩⲱ ⲇⲁⲩⲉⲓⲇ ⲙⲛ ⲁⲃⲉⲥⲥⲁ ⲁⲩϫⲱⲧⲉ ⲉϩⲟⲩⲛ ⲉⲡⲗⲁⲟⲥ ⲛⲧⲉⲩϣⲏ ⲁⲩⲱ ⲉⲓⲥ ⲥⲁⲟⲩⲗ ⲉϥⲛⲏϫ ⲉϥⲟⲃϣ ϩⲛ ⲗⲁⲙⲡⲏⲛⲏ ⲉⲣⲉⲧⲉϥⲗⲟⲅⲭⲏ ⲧⲣⲧⲱⲣ ϩⲙ ⲡⲕⲁϩ ϩⲁϫⲱϥ ⲁⲩⲱ ⲁⲃⲉⲛⲛⲏⲣ ⲙⲛ ⲡⲉϥⲗⲁⲟⲥ ⲉⲩⲛⲏϫ ⲉⲩⲟⲃϣ ϩⲙ ⲡⲉϥⲕⲱⲧⲉ</ab>
ⲡⲉϫⲉⲁⲃⲉⲥⲥⲁ ⲉϩⲟⲩⲛ ϩⲛ ⲇⲁⲩⲉⲓⲇ ϫⲉ ⲁⲡϫⲟⲉⲓⲥ ϯ ⲙⲡⲉⲕϫⲁϫⲉ ⲉϩⲣⲁⲓ ⲉⲧⲟⲟⲧⲕ ⲙⲡⲟⲟⲩ ⲧⲉⲛⲟⲩ ϭⲉ ϯⲛⲁⲃⲱⲕ ⲛⲧⲁⲣⲁϩⲧϥ ϩⲛ ⲧⲁⲗⲟⲅⲭⲏ ⲛⲧⲁϫⲟⲧϥ ⲉⲡⲕⲁϩ ⲛⲧⲁⲧⲣⲉ ⲟⲩⲥⲟⲡ ⲛⲟⲩⲱⲧ ⲣⲁϣⲧϥ</ab>
ⲡⲉϫⲉⲇⲁⲩⲉⲓⲇ ⲉϩⲟⲩⲛ ϩⲛ ⲁⲃⲉⲥⲥⲁ ϫⲉ ⲙⲡⲉⲣⲙⲟⲟⲩⲧϥ ϫⲉ ⲛⲓⲙ ⲡⲉⲧⲛⲁⲉⲛⲧⲟⲟⲧϥ ⲉϫⲙ ⲡⲉ ⲙⲡϫⲟⲉⲓⲥ ⲛϥⲟⲩϫⲁⲓ</ab>
ⲡⲉϫⲉⲇⲁⲩⲉⲓⲇ ⲟⲛ ϫⲉ ⲡϫⲟⲉⲓⲥ ⲟⲛϩ ϫⲉ ⲉⲣⲉⲧⲙ ⲡϫⲟⲉⲓⲥ ϯⲥⲃⲱ ⲛⲁϥ ⲡⲉϥϩⲟⲟⲩ ⲛⲁⲉⲓ ⲛϥⲙⲟⲩ ⲏ ⲛϥⲃⲱⲕ ⲉⲃⲟⲗ ⲉⲡⲡⲟⲗⲉⲙⲟⲥ ⲛⲥⲉⲣⲁϩⲧϥ ⲙⲛ ⲛⲉⲛⲕⲟⲟⲩⲉ</ab>
ⲁⲛⲟⲕ ⲇⲉ ⲛⲛⲉⲡⲁⲓ ϣⲱⲡⲉ ⲙⲙⲟⲓ ⲛⲧⲟⲟⲧϥ ⲙⲡϫⲟⲉⲓⲥ ⲉⲧⲣⲁⲉⲛⲧⲟⲟⲧ ⲉϫⲙ ⲡⲉⲭⲥ ⲙⲡϫⲟⲉⲓⲥ ⲧⲉⲛⲟⲩ ϭⲉ ϥⲓ ⲛⲧⲗⲟⲅⲭⲏ ⲉⲧϩⲁϫⲱϥ ⲁⲩⲱ ⲡⲉϩⲛⲁⲁⲁⲩ ⲙⲙⲟⲟⲩ ⲛⲧⲉⲛⲃⲱⲕ ⲉϩⲣⲁⲓ ⲉⲡⲉⲛⲙⲁ</ab>
ⲁⲩⲱ ⲇⲁⲩⲉⲓⲇ ⲛⲧⲉⲣⲉϥϥⲓ ⲛⲧⲉϥⲗⲟⲅⲭⲏ ⲙⲛ ⲡⲉϩⲛⲁⲁⲩ ⲙⲙⲟⲟⲩ ⲉⲧϩⲁϫⲱϥ ⲁⲩⲧⲱⲟⲩⲛ ⲁⲩⲙⲟⲟϣⲉ ⲛⲉⲙⲛⲗⲁⲁⲩ ⲇⲉ ⲓⲱⲣϩ ⲙⲙⲟⲟⲩ ⲡⲉ ⲁⲩⲱ ⲛⲉⲙⲡⲉ ⲗⲁⲁⲩ ⲉⲓⲙⲉ ⲏ ⲁϥⲛⲉϩⲥⲉ ⲁⲗⲗⲁ ⲛⲉⲩⲟⲃϣ ⲧⲏⲣⲟⲩ ⲡⲉ ⲉⲃⲟⲗ ϫⲉ ⲟⲩϩⲟⲧⲉ ⲛⲧⲉ ⲡϫⲟⲉⲓⲥ ⲁⲥⲉⲓ ⲉϩⲣⲁⲓ ⲉϫⲱⲟⲩ</ab>
ⲇⲁⲩⲉⲓⲇ ⲇⲉ ⲁϥⲟⲩⲱⲧⲃ ⲉⲡⲓⲥⲁ ⲙⲙⲟⲟⲩ ⲁϥⲁϩⲉⲣⲁⲧϥ ⲉϫⲛ ⲧⲁⲡⲉ ⲙⲡⲧⲟⲟⲩ ⲉⲛⲁϣⲉ ⲧⲉϩⲓⲏ ⲉⲧⲟⲩⲧⲱⲟⲩ</ab>
ⲁⲩⲱ ⲇⲁⲩⲉⲓⲇ ⲁϥⲱϣ ⲉⲃⲟⲗ ⲉⲡⲗⲁⲟⲥ ⲁⲩⲱ ⲁϥϣⲁϫⲉ ⲙⲛ ⲁⲃⲉⲛⲛⲏⲣ ⲉϥϫⲱ ⲙⲙⲟⲥ ⲛⲁϥ ϫⲉ ⲛⲅⲛⲁⲉⲣⲕⲟⲩⲱ ⲁⲛ ϩⲁⲣⲱⲓ ⲁⲃⲉⲛⲛⲏⲣ ⲁⲩⲱ ⲁⲃⲉⲛⲛⲏⲣ ⲁϥⲉⲣⲟⲩⲱ ⲉϥϫⲱ ⲙⲙⲟⲥ ϫⲉ ⲛⲧⲕ ⲛⲓⲙ ⲛⲧⲟⲕ ⲡⲉⲧⲙⲟⲩⲧⲉ ⲟⲩⲃⲏⲓ</ab>
ⲡⲉϫⲉ ⲛⲁⲃⲉⲛⲛⲏⲣ ϫⲉ ⲙⲏ ⲛⲧⲕ ⲟⲩⲣⲱⲙⲉ ⲁⲛ ⲛⲇⲩⲛⲁⲧⲟⲥ ⲛⲧⲟⲕ ⲏ ⲛⲓⲙ ⲡⲉ ⲡⲕⲉⲟⲩⲁ ⲛⲧⲉⲕϩⲉ ϩⲙ ⲡ ⲉⲧⲃⲉ ⲟⲩ ϭⲉ ⲛⲅⲣⲟⲉⲓⲥ ⲁⲛ ⲉⲡⲉⲕϫⲟⲉⲓⲥ ⲡⲣⲣⲟ ϫⲉ ⲁⲟⲩⲁ ⲉⲃⲟⲗ ϩⲙ ⲡⲁⲗⲁⲟⲥ ϫⲱⲧⲉ ⲉϩⲟⲩⲛ ⲉⲙⲟⲩⲟⲩⲧ ⲙⲡⲉⲕϫⲟⲉⲓⲥ ⲡⲣⲣⲟ</ab>
ⲁⲩⲱ ⲛⲛⲁⲛⲟⲩ ⲡⲉⲓϣⲁϫⲉ ⲁⲛ ⲛⲧⲁⲕⲁⲁϥ ⲡϫⲟⲉⲓⲥ ⲟⲛϩ ϫⲉ ⲛⲧⲉⲧⲛ ϩⲉⲛⲣⲱⲙⲉ ⲉⲩⲙⲡϣⲁ ⲙⲡⲙⲟⲩ ⲉⲛⲧⲉⲧⲛⲣⲟⲉⲓⲥ ⲁⲛ ⲉⲡⲉⲧⲛϫⲟⲉⲓⲥ ⲡⲣⲣⲟ ⲉⲡⲉⲭⲥ ⲡⲉ ⲙⲡϫⲟⲉⲓⲥ ⲧⲉⲛⲟⲩ ϭⲉ ϯϩⲧⲏⲕ ⲛⲅⲛⲁⲩ ϫⲉ ⲉⲣⲉⲧⲗⲟⲅⲭⲏ ⲙⲡⲣⲣⲟ ⲛⲧⲱⲛ ⲁⲩⲱ ⲡⲉϩⲛⲁⲁⲩ ⲙⲙⲟⲟⲩ ⲉⲧⲕⲏ ϩⲁϫⲱϥ</ab>
ⲥⲁⲟⲩⲗ ⲇⲉ ⲁϥⲥⲟⲩⲉⲛⲧⲉⲥⲙⲏ ⲛⲇⲁⲩⲉⲓⲇ ⲡⲉϫⲁϥ ϫⲉ ⲧⲉⲕⲥⲙⲏ ⲧⲉ ⲧⲁⲓ ⲡⲁϣⲏⲣⲉ ⲇⲁⲩⲉⲓⲇ ⲡⲉϫⲉⲇⲁⲩⲉⲓⲇ ϫⲉ ⲁⲛⲟⲕ ⲡⲉⲕϩⲙϩⲁⲗ ⲁⲛⲟⲕ ⲡⲉ ⲡⲁϫⲟⲉⲓⲥ ⲡⲣⲣⲟ</ab>
ⲡⲉϫⲁϥ ⲟⲛ ϫⲉ ⲉⲧⲃⲉ ⲟⲩ ⲡⲁϫⲟⲉⲓⲥ ⲡⲏⲧ ϩⲓⲛⲁⲓ ⲛⲥⲁ ⲡⲉϥϩⲙϩⲁⲗ ⲉⲧⲃⲉ ⲟⲩ ϫⲉ ⲛⲧⲁⲓⲣⲛⲟⲃⲉ ⲁⲩⲱ ⲟⲩ ⲡⲉ ⲡⲁϫⲓⲛϭⲟⲛⲥ ⲛⲧⲁⲩϩⲉ ⲉⲣⲟϥ ⲉϩⲟⲩⲛ ⲉⲣⲟⲓ ⲏ ⲁϣ ⲧⲉ ⲧⲕⲁⲕⲓⲁ</ab>
ⲧⲉⲛⲟⲩ ϭⲉ ⲙⲁⲣⲉⲡⲁϫⲟⲉⲓⲥ ⲡⲣⲣⲟ ⲥⲱⲧⲙ ⲉⲛⲉϣⲁϫⲉ ⲙⲡⲉϥϩⲙϩⲁⲗ ϫⲉ ⲉϣⲱⲡⲉ ⲙⲉⲛ ⲡⲛⲟⲩⲧⲉ ⲡⲉⲧⲧⲟⲩⲛⲟⲥ ⲙⲙⲟⲕ ⲉϩⲣⲁⲓ ⲉϫⲱⲓ ⲉϥⲉϣⲱⲗⲙ ⲉⲧⲉⲕⲑⲩⲥⲓⲁ ⲉⲩⲥϯⲛⲟⲩⲃⲉ ⲉϣⲱⲡⲉ ⲇⲉ ϩⲛϣⲏⲣⲉ ⲛⲣⲱⲙⲉ ⲛⲉ ⲉⲧⲉⲓⲣⲉ ⲛⲛⲁⲓ ⲉⲣⲉⲛⲉⲓⲕⲟⲟⲩⲉ ϣⲱⲡⲉ ⲉⲩⲥϩⲟⲩⲟⲣⲧ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ϫⲉ ⲁⲩⲛⲟϫⲧ ⲉⲃⲟⲗ ⲙⲡⲟⲟⲩ ⲉⲧⲉⲙⲕⲁⲁⲧ ⲉⲥⲙⲛⲧ ϩⲛ ⲛⲉⲕⲗⲏⲣⲟⲛⲟⲙⲓⲁ ⲙⲡϫⲟⲉⲓⲥ ⲉⲩϫⲱ ⲙⲙⲟⲥ ⲛⲁⲓ ϫⲉ ⲃⲱⲕ ⲁⲣⲓϩⲙϩⲁⲗ ⲛϩⲉⲛⲕⲉⲛⲟⲩⲧⲉ</ab>
ⲧⲉⲛⲟⲩ ϭⲉ ⲛⲛⲉⲡⲁⲥⲛⲟϥ ⲡⲱⲛ ⲉⲃⲟⲗ ϩⲓϫⲙ ⲡⲕⲁϩ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ϫⲉ ⲁϥⲕⲁⲣⲁⲧϥ ⲉⲃⲟⲗ ⲛϭⲓ ⲡⲣⲣⲟ ⲙⲡ ⲉⲕⲱⲧⲉ ⲛⲥⲁ ⲧⲁⲯⲩⲭⲏ ⲉⲓⲟ ⲛⲑⲉ ⲛⲟⲩⲡⲏⲓ ⲛⲟⲩⲱⲧ ⲕⲁⲧⲁ ⲑⲉ ⲉⲧⲉⲣⲉⲡⲃⲁⲓ ϯⲟⲩⲟⲓ ϩⲛ ⲛⲉⲛⲧⲟⲩⲉⲓⲏ</ab>
ⲡⲉϫⲉⲥⲁⲟⲩⲗ ⲛⲁϥ ϫⲉ ⲁⲓⲣⲛⲟⲃⲉ ⲃⲱⲕ ⲡⲁϣⲏⲣⲉ ⲇⲁⲩⲉⲓⲇ ϫⲉ ⲛϯⲛⲁϣⲣⲡⲉⲑⲟⲟⲩ ⲛⲁⲕ ⲁⲛ ϫⲉ ⲧⲁⲯⲩⲭⲏ ⲧⲁⲓⲏⲩ ⲛⲁϩⲣⲁⲕ ϩⲙ ⲡⲟⲟⲩ ⲛϩⲟⲟⲩ ⲁⲓϣⲱⲡⲉ ⲉⲩⲗⲁⲁⲩ ⲁⲩⲱ ⲁⲓϣⲱⲡⲉ ⲉⲙⲁⲧⲉ ϩⲛ ϩⲛⲛⲟϭ ⲙⲙⲛⲧⲁⲧⲥⲟⲟⲩⲛ</ab>
ⲇⲁⲩⲉⲓⲇ ⲇⲉ ⲁϥⲟⲩⲱϣⲃ ϫⲉ ⲉⲓⲥ ⲧⲗ<unclear reason="faded ink">ⲟⲅ</unclear>ⲭⲏ ⲙⲡⲣⲣⲟ ϩⲙ <unclear reason="faded ink">ⲡ</unclear>ⲉⲓⲙⲁ ⲙⲁⲣⲉⲟⲩⲁ ϩⲛ ⲛⲉⲕϩⲙϩⲁⲗ ⲉⲓ ⲛϥϫⲓⲧⲥ</ab>
ⲁⲩⲱ ⲡϫⲟⲉⲓⲥ ⲉϥⲉⲕⲧⲟ ⲉϫⲙ ⲡⲟⲩⲁ ⲡⲟⲩⲁ ⲛⲧⲉϥⲇⲓⲕⲁⲓⲟⲥⲩⲛⲏ ⲙⲛ ⲧⲉϥⲡⲓⲥⲧⲓⲥ ⲛⲑⲉ ⲛⲧⲁⲡϫⲟⲉⲓⲥ ⲧⲁⲁⲕ ⲙⲡⲟⲟⲩ ⲉϩⲣⲁⲓ ⲉⲧⲟⲟⲧ ⲁⲩⲱ ⲙⲡⲓⲣϩⲛⲁⲓ ⲉⲉⲛⲧⲟⲟⲧ ⲉϫⲙ ⲡⲉ ⲙⲡϫⲟⲉⲓⲥ</ab>
ⲁⲩⲱ ⲕⲁⲧⲁ ⲑⲉ ⲛⲧⲁⲧⲉⲕⲯⲩⲭⲏ ⲁⲓⲁⲓ ⲙⲡⲟⲟⲩ ⲛⲁϩⲣⲁⲓ ϩⲓⲛⲁⲓ ϩⲱ ⲉⲣⲉⲧⲁⲯⲩⲭⲏ ⲁⲓⲁⲓ ⲙⲡⲙⲧⲟ ⲉⲃⲟⲗ ⲙⲡϫⲟⲉⲓⲥ ⲛϥⲥⲕⲉⲡⲁⲍⲉ ⲙⲙⲟⲓ ⲁⲩⲱ ⲛϥⲛⲁϩⲙⲉⲧ ⲉⲃⲟⲗ ϩⲛ ⲑⲗⲓⲯⲓⲥ ⲛⲓⲙ</ab>
ⲡⲉϫⲉⲥⲁⲟⲩⲗ ⲛ ϫⲉ ⲕⲥⲙⲁⲙⲁⲁⲧ ⲛⲧⲟⲕ ⲡⲁϣⲏⲣⲉ ⲁⲩⲱ ϩⲛ ⲟⲩⲉⲓⲣⲉ ⲉⲕⲉⲉⲓⲣⲉ ⲛϩⲉⲛϭⲟⲙ ⲉⲕⲉϭⲙϭⲟⲙ ⲁⲩⲱ ⲇⲁⲩⲉⲓⲇ ⲁϥⲃⲱⲕ ⲉϩⲣⲁⲓ ⲉⲧⲉϥϩⲓⲏ ⲥⲁⲟⲩⲗ ϩⲱⲱϥ ⲁϥⲕⲧⲟϥ ⲉϩⲣⲁⲓ ⲉⲡⲉϥⲙⲁ</ab>