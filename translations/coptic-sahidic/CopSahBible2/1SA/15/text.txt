ⲡⲉϫⲉⲥⲁⲙⲟⲩⲏⲗ ⲇⲉ ⲛⲥⲁⲟⲩⲗ ϫⲉ ⲡϫⲟⲉⲓⲥ ⲁϥⲧⲛⲛⲟⲟⲩⲧ ⲉⲧⲁϩⲥⲕ ⲛⲣⲣⲟ ⲉϫⲙ ⲡ ⲧⲉⲛⲟⲩ ϭⲉ ⲥⲱⲧⲙ ⲉⲡⲉϩⲣⲟⲟⲩ ⲙⲡϫⲟⲉⲓⲥ</ab>
ⲛⲁⲓ ⲛⲉ ⲛⲧⲁⲡϫⲟⲉⲓⲥ ⲥⲁⲃⲁⲱⲑ ϫⲟⲟⲩ ϫⲉ ⲧⲉⲛⲟⲩ ϯⲛⲁϫⲓⲕⲃⲁ ⲙⲡⲁⲙⲁⲗⲏⲕ ⲛⲛⲉⲛⲧⲁϥⲁⲁⲩ ⲙⲡ ⲛⲑⲉ ⲛⲧⲁϥⲉⲓ ⲉⲃⲟⲗ ϩⲏⲧϥ ϩⲛ ⲧⲉϩⲓⲏ ⲉϥⲛⲏⲩ ⲉⲃⲟⲗ ϩⲛ ⲕⲏⲙⲉ</ab>
ⲧⲉⲛⲟⲩ ϭⲉ ⲃⲱⲕ ⲁⲩⲱ ⲕⲛⲁⲡⲁⲧⲁⲥⲥⲉ ⲙⲡⲁⲙⲁⲗⲏⲕ ⲙⲛ ⲓⲉⲣⲓⲙ ⲙⲛ ⲛⲉⲧϣⲟⲟⲡ ⲛⲁϥ ⲧⲏⲣⲟⲩ ⲛⲅⲧⲙⲧⲟⲩϫⲉⲗⲁⲁⲩ ⲉⲃⲟⲗ ⲛϩⲏⲧⲟⲩ ⲛⲅⲃⲟⲧϥ ⲉⲃⲟⲗ ⲁⲩⲱ ⲛⲅⲕⲁⲁϥ ⲛⲃⲟⲧⲉ ϩⲛ ⲟⲩⲃⲟⲧⲉ ⲙⲛ ⲛⲉⲧϣⲟⲟⲡ ⲛⲁϥ ⲧⲏⲣⲟⲩ ⲛⲅⲧⲙϯⲥⲟ ⲉⲣⲟϥ ⲛⲅϩⲱⲧⲃ ⲛϫⲓⲛ ϩⲟⲟⲩⲧ ϣⲁ ⲥϩⲓⲙⲉ ⲁⲩⲱ ϫⲓⲛ ϣⲏⲣⲉ ⲕⲟⲩⲓ ϣⲁ ⲡⲉⲧϫⲓⲉⲕⲓⲃⲉ ⲁⲩⲱ ⲛϫⲓⲛ ⲟⲩⲙⲁⲥⲉ ϣⲁ ⲟⲩⲉⲥⲟⲟⲩ ⲁⲩⲱ ⲛϫⲓⲛ ⲟⲩϭⲁⲙⲟⲩⲗ ϣⲁ ⲟⲩⲉⲓⲱ</ab>
ⲥⲁⲟⲩⲗ ⲇⲉ ⲁϥⲡⲁⲣⲁⲅⲅⲉⲓⲗⲉ ⲙⲡⲉϥⲗⲁⲟⲥ ⲁⲩⲱ ⲁϥϭⲙⲡⲉⲩϣⲓⲛⲉ ϩⲛ ⲅⲁⲃⲁⲁ ⲡ ⲁϥⲣϩⲙⲉ ⲛⲧⲃⲁ ⲙⲙⲏⲏϣⲉ ⲁⲩⲱ ⲓⲟⲩⲇⲁⲥ ⲁϥⲣϣⲟⲙⲛⲧ ⲛⲧⲃⲁ ⲙⲙⲏⲏϣⲉ</ab>
ⲥⲁⲟⲩⲗ ⲇⲉ ⲁϥⲉⲓ ⲉϩⲣⲁⲓ ⲉⲙⲡⲟⲗⲓⲥ ⲙⲡⲁⲙⲁⲗⲏⲕ ⲁϥⲥⲙⲛⲕⲣⲟϥ ϩⲙ ⲡⲉⲭⲓⲙⲁⲣⲟⲥ</ab>
ⲁⲩⲱ ⲡⲉϫⲉⲥⲁⲟⲩⲗ ⲙⲡⲕⲓⲛⲛⲁⲓⲟⲥ ϫⲉ ⲧⲱⲟⲩⲛ ⲛⲅⲉⲓ ⲉⲃⲟⲗ ⲟⲩⲇⲉ ⲡⲁⲙⲁⲗⲏⲕ ϫⲉ ⲛⲛⲁⲧⲁⲕⲟⲕ ⲛⲧⲉϥϩⲉ ⲁⲩⲱ ⲛⲧⲟⲕ ⲁⲕⲉⲓⲣⲉ ⲛⲟⲩⲛⲁ ⲙⲛ ⲛⲉϣⲏⲣⲉ ⲙⲡ ⲛⲧⲉⲣⲟⲩⲉⲓ ⲉⲃⲟⲗ ϩⲛ ⲕⲏⲙⲉ ⲁⲩⲱ ⲡⲅⲓⲛⲛⲁⲓⲟⲥ ⲁϥⲧⲱⲟⲩⲛ ⲁϥⲓ ⲉⲃⲟⲗ ⲟⲩⲧⲉ ⲡⲁⲙⲁⲗⲏⲕ</ab>
ⲥⲁⲟⲩⲗ ⲇⲉ ⲁϥⲡⲁⲧⲁⲥⲥⲉ ⲙⲡⲁⲙⲁⲗⲏⲕ ϫⲓⲛ ⲛⲉⲩⲉⲓⲗⲁⲧ ϣⲁ ⲉϩⲣⲁⲓ ⲉⲥⲟⲩⲣ ⲧⲉⲧⲉⲙⲡϩⲁⲁⲧⲉ ⲉⲃⲟⲗ ⲛⲕⲏⲙⲉ</ab>
ⲁⲩⲱ ⲁϥϭⲱⲡⲉ ⲛⲁⲅⲁⲅ ⲡⲣⲣⲟ ⲙⲡⲁⲙⲁⲗⲏⲕ ⲉϥⲟⲛϩ ⲁⲩⲱ ⲡⲉϥⲙⲏⲏϣⲉ ⲧⲏⲣϥ ⲁϥϩⲟⲧⲃⲟⲩ ϩⲛ ⲧⲧⲁⲡⲣⲟ ⲛⲧⲥⲏϥⲉ</ab>
ⲥⲁⲟⲩⲗ ⲇⲉ ⲙⲛ ⲡⲉϥⲗⲁⲟⲥ ⲧⲏⲣϥ ⲁϥϩⲁⲣⲉϩ ⲉⲁⲅⲁⲅ ⲉϥⲟⲛϩ ⲁⲩⲱ ⲛⲉⲧⲛⲁⲛⲟⲩⲟⲩ ϩⲛ ⲛⲉⲥⲟⲟⲩ ⲙⲛ ⲛⲉϩⲟⲟⲩ ⲙⲛ ⲛⲉⲩϩⲣⲏⲩⲉ ⲙⲛ ⲛⲉⲩⲙⲁ ⲛⲉⲗⲟⲟⲗⲉ ⲙⲛ ⲛⲉⲩⲁⲅⲁⲑⲟⲛ ⲧⲏⲣⲟⲩ ⲙⲡⲉϥⲉⲣϩⲛⲁϥ ⲉⲧⲁⲕⲟⲟⲩ ⲉⲛⲕⲁ ⲇⲉ ⲛⲓⲙ ⲉⲧⲥⲟⲧⲡ ⲁⲛ ⲁⲩⲱ ⲉⲧⲥⲏϣ ⲁϥⲧⲁⲕⲟⲟⲩ</ab>
ⲁⲩⲱ ⲡϣⲁϫⲉ ⲙⲡϫⲟⲉⲓⲥ ⲁϥϣⲱⲡⲉ ϣⲁ ⲥⲁⲙⲟⲩⲏⲗ ⲉϥϫⲱ ⲙⲙⲟⲥ ⲛⲁϥ</ab>
ϫⲉ ⲁⲓⲣϩⲧⲏⲓ ϫⲉ ⲁⲓⲧⲱϩⲥ ⲛⲥⲁⲟⲩⲗ ⲉⲧⲣⲉϥϣⲱⲡⲉ ⲛⲣⲣⲟ ϫⲉ ⲁϥⲕⲧⲟϥ ⲁϥⲥⲁϩⲱⲱϥ ⲉⲃⲟⲗ ⲙⲙⲟⲓ ⲙⲡⲉϥϩⲁⲣⲉϩ ⲉⲛⲁϣⲁϫⲉ ⲥⲁⲙⲟⲩⲏⲗ ⲇⲉ ⲁϥⲟⲩⲱⲗⲥ ⲛϩⲏⲧ ⲁⲩⲱ ⲁϥⲱϣ ⲉϩⲣⲁⲓ ⲉⲡϫⲟⲉⲓⲥ ⲛⲧⲉⲩϣⲏ ⲧⲏⲣⲥ</ab>
ⲁⲩⲱ ⲥⲁⲙⲟⲩⲏⲗ ⲁϥϣⲟⲣⲡϥ ⲁϥⲃⲱⲕ ⲉⲣⲁⲧϥ ⲙⲡ ⲙⲡⲉϥϩⲧⲟⲟⲩⲉ ⲁⲩⲧⲁⲙⲉⲥⲁⲟⲩⲗ ⲇⲉ ⲉⲩϫⲱ ⲙⲙⲟⲥ ϫⲉ ⲥⲁⲙⲟⲩⲏⲗ ⲁϥⲃⲱⲕ ⲉϩⲣⲁⲓ ⲉⲡⲕⲁⲣⲙⲏⲗⲟⲥ ⲁⲩⲱ ⲉⲓⲥ ⲥⲁⲟⲩⲗ ⲁϥⲥⲙⲛⲧⲟⲟⲧϥ ⲉⲥⲱⲁⲃ ⲁϥⲕⲧⲉⲡⲉϥϩⲁⲣⲙⲁ ⲁϥⲉⲓ ⲉϩⲣⲁⲓ ⲉⲅⲁⲗⲅⲁⲗⲁ</ab>
ⲁⲩⲱ ⲥⲁⲙⲟⲩⲏⲗ ⲁϥⲉⲓ ⲉⲣⲁⲧϥ ⲛⲥⲁⲟⲩⲗ ⲁⲩⲱ ⲉⲓⲥ ⲥⲁⲟⲩⲗ ⲛⲉϥⲧⲁⲗⲟ ⲉϩⲣⲁⲓ ⲙⲡⲉϥϭⲗⲓⲗ ⲙⲙⲁϩ ⲙⲡϫⲟⲉⲓⲥ ϩⲛ ⲛⲉⲥⲱⲧⲡ ⲛⲛⲉϣⲱⲗ ⲛⲁⲓ ⲛⲧⲁϥⲉⲛⲧⲟⲩ ⲉϩⲣⲁⲓ ϩⲙ ⲡⲁⲙⲁⲗⲏⲕ ⲁⲩⲱ ⲥⲁⲙⲟⲩⲏⲗ ⲁϥⲓ ⲉⲣⲁⲧϥ ⲛⲥⲁⲟⲩⲗ ⲡⲉϫⲉⲥⲁⲟⲩⲗ ⲛⲁϥ ϫⲉ ⲕⲥⲙⲁⲙⲁⲁⲧ ⲛⲧⲟⲕ ⲛⲧⲟⲟⲧϥ ⲙⲡϫⲟⲉⲓⲥ ⲁⲓⲧⲁϩⲉⲡϣⲁϫⲉ ⲉⲣⲁⲧϥ ⲛⲧⲁⲡϫⲟⲉⲓⲥ ϫⲟⲟϥ</ab>
ⲡⲉϫⲉⲥⲁⲙⲟⲩⲏⲗ ⲛⲁϥ ϫⲉ ⲟⲩ ⲡⲉ ⲡⲉϩⲣⲟⲟⲩ ⲙⲡⲓⲟϩⲉ ⲛⲉⲥⲟⲟⲩ ⲉⲧⲧⲁϩⲟ ⲛⲛⲁⲙⲁⲁϫⲉ ⲁⲩⲱ ⲡⲉϩⲣⲟⲟⲩ ⲛⲛⲓⲁϩⲟⲟⲩ ⲉϯⲥⲱⲧⲙ ⲁⲛⲟⲕ ⲉⲣⲟϥ</ab>
ⲡⲉϫⲉⲥⲁⲟⲩⲗ ⲛⲁϥ ϫⲉ ⲛⲧⲁⲓⲉⲛⲧⲟⲩ ⲉⲃⲟⲗ ϩⲙ ⲡⲁⲙⲁⲗⲏⲕ ⲛⲥⲱⲧⲡ ⲛⲛⲟϩⲉ ⲛⲉⲥⲟⲟⲩ ⲙⲛ ⲛⲉϩⲟⲟⲩ ⲛⲧⲁⲡⲗⲁⲟⲥ ϩⲁⲣⲉϩ ⲉⲣⲟⲟⲩ ⲉⲧⲁⲗⲟⲟⲩ ⲉϩⲣⲁⲓ ⲛϩⲉⲛⲑⲩⲥⲓⲁ ⲙⲡϫⲟⲉⲓⲥ ⲡⲉⲕⲛⲟⲩⲧⲉ ⲛⲕⲟⲟⲩⲉ ⲇⲉ ⲧⲏⲣⲟⲩ ⲁⲓⲧⲁⲕⲟⲟⲩ</ab>
ⲡⲉϫⲉ ⲥⲁⲙⲟⲩⲏⲗ ⲉϩⲟⲩⲛ ϩⲛ ⲥⲁⲟⲩⲗ ϫⲉ ϭⲱ ⲛⲧⲁⲧⲁⲙⲟⲕ ⲉⲛⲉϣⲁϫⲉ ⲛⲧⲁⲡϫⲟⲉⲓⲥ ϫⲟⲟⲩ ⲉⲣⲟⲓ ⲛⲧⲉⲩϣⲏ ⲡⲉϫⲁϥ ⲛⲁϥ ϫⲉ ⲁϫⲓⲥⲟⲩ</ab>
ⲡⲉϫⲉ ⲥⲁⲙⲟⲩⲏⲗ ⲛⲥⲁⲟⲩⲗ ϫⲉ ⲙⲏ ⲛⲉⲕⲥⲟⲃⲉⲕ ⲁⲛ ⲛⲧⲟⲕ ⲙⲡⲉⲙⲧⲟ ⲉⲃⲟⲗ ⲙⲡⲙⲏⲏϣⲉ ⲛⲧⲉⲫⲩⲗⲏ ⲙⲡ ⲁⲩⲱ ⲡϫⲟⲉⲓⲥ ⲁϥⲧⲁϩⲥⲕ ⲉⲧⲣⲉⲕϣⲱⲡⲉ ⲛⲣⲣⲟ ⲉϫⲙ ⲡ</ab>
ⲁⲩⲱ ⲡϫⲟⲉⲓⲥ ⲁϥϫⲟⲟⲩⲕ ϩⲛ ⲧⲉϥϩⲓⲏ ⲉⲁϥϫⲟⲟⲥ ⲛⲁⲕ ϫⲉ ⲃⲱⲕ ⲛⲅⲧⲁⲕⲟ ⲁⲩⲱ ⲛⲅⲃⲱⲧⲉ ⲉⲃⲟⲗ ⲛⲛⲉⲧⲣⲛⲟⲃⲉ ⲉⲣⲟⲓ ⲉⲧⲉⲡⲁⲙⲁⲗⲏⲕ ⲡⲉ ⲛⲅⲡⲟⲗⲉⲙⲉⲓ ⲛⲙⲙⲁⲩ ϣⲁⲛⲧⲉⲕⲟϫⲛⲟⲩ</ab>
ⲉⲧⲃⲉ ⲟⲩ ϭⲉ ⲙⲡⲉⲕⲥⲱⲧⲙ ⲛⲥⲁ ⲡⲉϩⲣⲟⲟⲩ ⲙⲡϫⲟⲉⲓⲥ ⲁⲗⲗⲁ ⲁⲕϯ ⲙⲡⲉⲕⲟⲩⲟⲓ ⲉϫⲛ ⲛⲉϣⲱⲗ ⲉϥⲓⲧⲟⲩ ⲁⲩⲱ ⲁⲕⲉⲓⲣⲉ ⲙⲡⲡⲟⲛⲏⲣⲟⲛ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ</ab>
ⲡⲉϫⲉⲥⲁⲟⲩⲗ ⲛⲥⲁⲙⲟⲩⲏⲗ ϫⲉ ⲉⲃⲟⲗ ϫⲉ ⲁⲓⲥⲱⲧⲙ ⲛⲥⲁ ⲡⲉϩⲣⲟⲟⲩ ⲙⲡⲗⲁⲟⲥ ⲁⲩⲱ ⲁⲓⲙⲟⲟϣⲉ ϩⲛ ⲧⲉϩⲓⲏ ⲛⲧⲁⲡϫⲟⲉⲓⲥ ϫⲟⲟⲩⲧ ⲛϩⲏⲧⲥ ⲁⲓⲉⲓⲛⲉ ⲛⲁⲅⲁⲣ ⲡⲣⲣⲟ ⲙⲡⲁⲙⲁⲗⲏⲕ ⲉϥⲟⲛϩ ⲁⲩⲱ ⲡⲁⲙⲁⲗⲏⲕ ⲁⲓⲃⲟⲧϥ ⲉⲃⲟⲗ</ab>
ⲡⲗⲁⲟⲥ ⲇⲉ ⲁϥϫⲓ ⲉⲃⲟⲗ ϩⲛ ⲛⲉϣⲱⲗ ⲛⲛⲟϩⲉ ⲛⲉⲥⲟⲟⲩ ⲙⲛ ⲛⲉϩⲟⲟⲩ ⲛⲥⲱⲧⲡ ⲛϣⲟⲗⲥ ⲉⲧⲁⲗⲟⲟⲩ ⲉϩⲣⲁⲓ ⲛⲟⲩⲑⲩⲥⲓⲁ ⲙⲡϫⲟⲉⲓⲥ ⲡⲉⲛⲛⲟⲩⲧⲉ ϩⲛ ⲅⲁⲗⲅⲁⲗⲁ</ab>
ⲡⲉϫⲉⲥⲁⲙⲟⲩⲏⲗ ⲛⲁϥ ϫⲉ ⲉⲛⲉⲡⲟⲩⲱϣ ⲙⲡϫⲟⲉⲓⲥ ⲡⲉ ϩⲉⲛϭⲗⲓⲗ ⲛⲑⲉ ⲛⲥⲱⲧⲙ ⲛⲥⲁ ⲡⲉϩⲣⲟⲟⲩ ⲙⲡϫⲟⲉⲓⲥ ⲡⲥⲱⲧⲙ ⲥⲟⲧⲡ ⲉϩⲟⲩⲉ ⲉⲟⲩⲑⲩⲥⲓⲁ ⲉⲛⲁⲛⲟⲩⲥ ⲁⲩⲱ ⲡϫⲓⲥⲙⲏⲛ ϥⲥⲟⲧⲡ ⲉϩⲟⲩⲉ ⲉⲟⲩⲱⲧ ⲛⲟⲉⲓⲗⲉ</ab>
ϫⲉ ⲡⲛⲟⲃⲉ ⲟⲩϫⲓⲙⲁⲉⲓⲛ ⲡⲉ ⲁⲩⲱ ⲟⲩⲙⲕⲁϩ ⲛϩⲏⲧ ⲙⲛ ⲟⲩϩⲓⲥⲉ ⲉϣⲁⲩⲧⲣⲉ ⲟⲩⲙⲟⲕϩⲥ ϣⲱⲡⲉ ⲉⲃⲟⲗ ϫⲉ ⲁⲕⲥⲱϣϥ ⲙⲡϣⲁϫⲉ ⲙⲡϫⲟⲉⲓⲥ ⲛⲧⲟⲕ ϩⲱⲱⲕ ⲡϫⲟⲉⲓⲥ ⲛⲁⲥⲟϣϥⲕ ⲉⲧⲙⲧⲣⲉⲕⲣⲣⲣⲟ ⲉϫⲙ ⲡ</ab>
ⲡⲉϫⲉⲥⲁⲟⲩⲗ ⲛⲥⲁⲙⲟⲩⲏⲗ ϫⲉ ⲁⲓⲣⲛⲟⲃⲉ ⲉⲃⲟⲗ ϫⲉ ⲁⲓⲣⲡⲃⲟⲗ ⲙⲡϣⲁϫⲉ ⲙⲡϫⲟⲉⲓⲥ ⲁⲩⲱ ⲡⲉⲕϣⲁϫⲉ ⲁⲓⲕⲁⲁϥ ⲛⲥⲱⲓ ϫⲉ ⲁⲓⲣϩⲟⲧⲉ ⲛϩⲏⲧϥ ⲙⲡⲗⲁⲟⲥ ⲁⲩⲱ ⲁⲓⲥⲱⲧⲙ ⲛⲥⲁ ⲡⲉⲩϩⲣⲟⲟⲩ</ab>
ⲧⲉⲛⲟⲩ ϭⲉ ϥⲓ ⲙⲙⲁⲩ ⲙⲡⲁⲛⲟⲃⲉ ⲛⲁϩⲣⲁⲓ ⲛⲅⲕⲟⲧⲕ ⲛⲙⲙⲁⲓ ⲛⲧⲁⲟⲩⲱϣⲧ ⲙⲡϫⲟⲉⲓⲥ ⲡⲉⲕⲛⲟⲩⲧⲉ</ab>
ⲡⲉϫⲉⲥⲁⲙⲟⲩⲏⲗ ⲛⲥⲁⲟⲩⲗ ϫⲉ ⲛϯⲛⲁⲕⲧⲟⲓ ⲁⲛ ⲛⲙⲙⲁⲕ ⲉⲃⲟⲗ ϫⲉ ⲁⲕⲥⲉϣϥⲡϣⲁϫⲉ ⲙⲡϫⲟⲉⲓⲥ ⲡϫⲟⲉⲓⲥ ⲛⲁⲥⲟϣϥⲕ ϩⲱⲱⲕ ⲉⲧⲙⲧⲣⲉⲕⲣⲣⲣⲟ ⲉϫⲙ ⲡ</ab>
ⲁⲩⲱ ⲥⲁⲙⲟⲩⲏⲗ ⲁϥⲕⲧⲟ ⲙⲡⲉϥϩⲟ ⲉⲃⲟⲗ ⲙⲙⲟϥ ⲉⲧⲣⲉϥⲙⲟⲟϣⲉ ⲥⲁⲟⲩⲗ ⲇⲉ ⲁϥⲁⲙⲁϩⲧⲉ ⲙⲡⲧⲟⲡ ⲛⲧⲉϥϣⲉⲛⲧⲱ ⲁϥⲡⲁϩⲥ</ab>
ⲡⲉϫⲉⲥⲁⲙⲟⲩⲏⲗ ⲛⲁϥ ϫⲉ ⲡϫⲟⲉⲓⲥ ⲁϥⲡⲉϣ ⲧⲉⲕⲙⲛⲧⲣⲣⲟ ϩⲙ ⲡ ⲙⲡⲟⲟⲩ ⲉⲃⲟⲗ ϩⲛ ⲧⲉⲕϭⲓϫ ⲁϥⲧⲁⲁⲥ ⲙⲡⲉⲧϩⲓⲧⲟⲩⲱⲕ ⲡⲉⲧⲛⲁⲛⲟⲩϥ ⲉⲣⲟⲕ</ab>
ⲁⲩⲱ ⲡ ⲛⲁⲡⲱϣ ⲛϥⲣⲥⲛⲁⲩ ⲁⲩⲱ ⲡϫⲟⲉⲓⲥ ⲛⲁⲕⲧⲟϥ ⲁⲛ ⲟⲩⲇⲉ ⲛϥⲛⲁϣⲛϩⲧⲏϥ ⲁⲛ ϫⲉ ⲛⲉϥⲟ ⲁⲛ ⲛⲑⲉ ⲛⲟⲩⲣⲱⲙⲉ ⲉⲧⲣⲉϥⲣϩⲧⲏϥ ⲛⲧⲟϥ ⲉϥⲛⲁϭⲱⲛⲧ</ab>
ⲡⲉϫⲉⲥⲁⲟⲩⲗ ⲛⲥⲁⲙⲟⲩⲏⲗ ϫⲉ ⲁⲓⲣⲛⲟⲃⲉ ⲡϫⲟⲉⲓⲥ ⲁⲗⲗⲁ ϯⲉⲟⲟⲩ ⲛⲁⲓ ⲛⲧⲟⲟⲩⲛ ⲙⲡⲉⲙⲧⲟ ⲉⲃⲟⲗ ⲛⲛⲉⲡⲣⲉⲥⲃⲩⲧⲉⲣⲟⲥ ⲙⲡ ⲁⲩⲱ ⲙⲡⲉⲙⲧⲟ ⲉⲃⲟⲗ ⲙⲡⲗⲁⲟⲥ ⲛⲅⲕⲟⲧⲕ ⲛⲙⲙⲁⲓ ⲛⲧⲁⲟⲩⲱϣⲧ ⲙⲡϫⲟⲉⲓⲥ ⲡⲉⲕⲛⲟⲩⲧⲉ</ab>
ⲁⲩⲱ ⲥⲁⲙⲟⲩⲏⲗ ⲁϥⲕⲟⲧϥ ⲙⲛ ⲥⲁⲟⲩⲗ ⲁϥⲟⲩⲱϣⲧ ⲙⲡϫⲟⲉⲓⲥ</ab>
ⲁⲩⲱ ⲡⲉϫⲉ ⲥⲁⲙⲟⲩⲏⲗ ⲛⲁⲩ ϫⲉ ⲁⲛⲓⲛⲉ ⲛⲁⲅⲁⲅ ⲛⲁⲓ ⲡⲣⲣⲟ ⲙⲡⲁⲙⲁⲗⲏⲕ ⲁⲩⲱ ⲁⲅⲁⲅ ⲁϥϯ ⲙⲡⲉϥⲟⲩⲟⲓ ⲉϩⲟⲩⲛ ⲉⲣⲟϥ ⲉϥⲥⲧⲱⲧ ⲁⲩⲱ ⲡⲉϫⲉⲁⲅⲁⲅ ⲛⲁϥ ϫⲉ ⲉⲓⲉ ⲡⲉⲓⲙⲟⲩ ⲥⲁϣⲉ ϩⲓⲛⲁⲓ</ab>
ⲡⲉϫⲉ ⲥⲁⲙⲟⲩⲏⲗ ⲛⲁϥ ϫⲉ ⲉⲃⲟⲗ ϫⲉ ⲁⲧⲉⲕⲥⲏϥⲉ ⲣϩⲁϩ ⲛⲥϩⲓⲙⲉ ⲛⲁⲧϣⲏⲣⲉ ⲧⲁⲓ ⲧⲉ ⲑⲉ ⲉⲧⲉⲣⲉⲧⲉⲕⲙⲁⲁⲩ ⲛⲁⲣⲁⲧϣⲏⲣⲉ ⲉⲃⲟⲗ ϩⲛ ⲛⲉϩⲓⲟⲙⲉ ⲁⲩⲱ ⲥⲁⲙⲟⲩⲏⲗ ⲁϥⲕⲱⲛⲥ ⲛⲁⲅⲁⲅ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ϩⲛ ⲅⲁⲗⲅⲁⲗⲁ</ab>
ⲙⲛⲛⲥⲱⲥ ⲥⲁⲙⲟⲩⲏⲗ ⲁϥⲃⲱⲕ ⲉⲁⲣⲙⲁⲑⲁⲉⲓⲙ ⲥⲁⲟⲩⲗ ϩⲱⲱϥ ⲁϥⲃⲱⲕ ⲉϩⲣⲁⲓ ⲉⲡⲉϥⲏⲓ ⲉⲅⲁⲃⲁⲁ</ab>
ⲁⲩⲱ ⲙⲡⲉ ⲥⲁⲙⲟⲩⲏⲗ ϭⲉ ⲕⲟⲧϥ ⲉⲛⲁⲩ ⲉⲥⲁⲟⲩⲗ ϣⲁ ⲡⲉϩⲟⲟⲩ ⲙⲡⲉϥⲙⲟⲩ ⲛⲉⲣⲉⲥⲁⲙⲟⲩⲏⲗ ⲣϩⲏⲃⲉ ⲉϫⲛ ⲥⲁⲟⲩⲗ ⲁⲩⲱ ⲡϫⲟⲉⲓⲥ ⲁϥⲣϩⲧⲏϥ ϫⲉ ⲁϥⲉⲣ ⲥⲁⲟⲩⲗ ⲛⲣⲣⲟ ⲉϫⲙ ⲡ</ab>