ⲁⲥϣⲱⲡⲉ ⲇⲉ ϩⲛ ⲛⲉϩⲟⲟⲩ ⲉⲧⲙⲙⲁⲩ ⲛⲁⲗⲗⲟⲫⲩⲗⲟⲥ ⲁⲩⲥⲱⲟⲩϩ ⲉϩⲟⲩⲛ ⲉⲣⲡⲟⲗⲩⲙⲟⲥ ⲙⲛ ⲡ ⲁⲩⲱ ⲡ ⲁϥⲉⲓ ⲉⲃⲟⲗ ⲉⲧⲱⲙⲛⲧ ⲉⲣⲟⲟⲩ ⲉⲡⲟⲗⲩⲙⲉⲓ ⲛⲙⲙⲁⲩ ⲁⲩⲧⲁⲁⲩ ⲉϩⲣⲁⲓ ⲉⲁⲃⲉⲛⲉⲍⲉⲣ ⲛⲁⲗⲗⲟⲫⲩⲗⲟⲥ ϩⲱⲟⲩ ⲁⲩⲧⲁⲁⲩ ⲉϩⲣⲁⲓ ⲉⲁⲫⲉⲕ</ab>
ⲁⲩⲱ ⲛⲁⲗⲗⲟⲫⲩⲗⲟⲥ ⲁⲩⲥⲉⲣⲉⲙⲡⲗⲁϩ ⲉⲃⲟⲗ ⲉⲡⲟⲗⲩⲙⲉⲓ ⲙⲛ ⲡ ⲡⲡⲟⲗⲩⲙⲟⲥ ⲇⲉ ⲁϥϩⲣⲟϣ ⲉϫⲙ ⲡ ⲁⲩⲱ ⲛⲣⲱⲙⲉ ⲙⲡ ⲁⲩϭⲱⲧⲡ ⲙⲡⲉⲙⲧⲟ ⲉⲃⲟⲗ ⲛⲛⲁⲗⲗⲟⲫⲩⲗⲟⲥ ⲁⲩⲱ ⲁⲩⲡⲗⲩⲅⲏ ⲉⲃⲟⲗ ϩⲙ ⲡⲉⲙⲗⲁϩ ⲛⲧⲁϥϣⲱⲡⲉ ϩⲛ ⲧⲥⲱϣⲉ ⲛϭⲓ ϩⲙⲉ ⲛϣⲉ ⲛⲣⲱⲙⲉ</ab>
ⲡⲗⲁⲟⲥ ⲇⲉ ⲁϥⲓ ⲉϩⲣⲁⲓ ⲉⲧⲡⲁⲣⲉⲙⲃⲟⲗⲏ ⲁⲩⲱ ⲛⲉⲡⲣⲉⲥⲃⲩⲧⲉⲣⲟⲥ ⲙⲡ ⲡⲉϫⲁⲩ ⲛⲛⲉⲩⲉⲣⲏⲩ ϫⲉ ⲉⲧⲃⲉ ⲟⲩ ⲡϫⲟⲉⲓⲥ ⲁϥⲑⲃⲃⲓⲟⲛ ⲙⲡⲟⲟⲩ ⲛⲁϩⲣⲁⲩ ⲛⲛⲁⲗⲗⲟⲫⲩⲗⲟⲥ ⲙⲁⲣⲉⲛϫⲓ ⲛⲧⲕⲟⲓⲃⲱⲧⲟⲥ ⲙⲡⲉⲛⲛⲟⲩⲧⲉ ⲉⲃⲟⲗ ϩⲛ ⲥⲏⲗⲱⲙ ⲥⲉⲓ ⲛⲥϭⲱ ϩⲛ ⲧⲉⲛⲙⲏⲧⲉ ⲛⲥⲛⲁϩⲙⲉⲛ ⲛⲧⲟⲟⲧⲟⲩ ⲛⲛⲉⲛϫⲁϫⲉ</ab>
ⲡⲗⲁⲟⲥ ⲇⲉ ⲁϥϫⲟⲟⲩ ⲉϩⲣⲁⲓ ⲉⲥⲏⲗⲱⲙ ⲁⲩϥⲓ ⲉⲃⲟⲗ ϩⲙ ⲡⲙⲁ ⲉⲧⲙⲙⲁⲩ ⲛⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲉⲣⲉⲡⲉⲭⲁⲓⲣⲟⲩⲃⲓⲛ ϩⲓϫⲱⲥ ⲁⲩⲱ ⲡϣⲏⲣⲉ ⲥⲛⲁⲩ ⲛϩⲏⲗⲓ ⲟⲫⲛⲓ ⲙⲛ ⲫⲓⲛⲉⲉⲥ ⲁⲩⲉⲓ ⲙⲛ ⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ</ab>
ⲁⲥϣⲱⲡⲉ ⲇⲉ ⲛⲧⲉⲣⲉⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲉⲓ ⲉϩⲣⲁⲓ ⲉⲧⲡⲁⲣⲉⲙⲃⲟⲗⲏ ⲡ ⲧⲏⲣϥ ⲁⲩⲉⲓ ⲉϩⲣⲁⲓ ⲉⲩⲱϣ ⲉⲃⲟⲗ ϩⲛ ⲟⲩⲛⲟϭ ⲛϩⲣⲟⲟⲩ ⲁⲩⲱ ⲡⲕⲁϩ ⲧⲏⲣϥ ⲁϥⲕⲉⲙⲧϥ</ab>
ⲛⲁⲗⲗⲟⲫⲩⲗⲟⲥ ⲇⲉ ⲁⲩⲥⲱⲧⲙ ⲉⲡⲉⲩϩⲣⲟⲟⲩ ⲁⲩⲱ ⲡⲉϫⲁⲩ ϫⲉ ⲟⲩ ⲡⲉ ⲡⲉⲓϩⲣⲟⲟⲩ ⲛⲧⲁϥϣⲱⲡⲉ ϩⲛ ⲧⲡⲁⲣⲉⲙⲃⲟⲗⲏ ⲛⲛⲉϩⲉⲃⲣⲁⲓⲟⲥ ⲁⲩⲱ ⲁⲩⲉⲓⲙⲉ ϫⲉ ⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲧⲉ ⲛⲧⲁⲥⲉⲓ ⲉϩⲣⲁⲓ ⲉⲧⲡⲁⲣⲉⲙⲃⲟⲗⲏ</ab>
ⲛⲁⲗⲗⲟⲫⲩⲗⲟⲥ ⲇⲉ ⲁⲩⲣϩⲟⲧⲉ ⲉⲙⲁⲧⲉ ⲡⲉϫⲁⲩ ϫⲉ ⲛⲁⲓ ⲛⲉ ⲛⲉⲛⲟⲩⲧⲉ ⲛⲧⲁⲩⲉⲓ ϣⲁⲣⲟⲟⲩ ⲉⲧⲉⲩⲡⲁⲣⲉⲙⲃⲟⲗⲏ ⲟⲩⲟⲓ ⲛⲁⲛ ⲡⲉⲛϫⲟⲉⲓⲥ ⲛⲁϩⲙⲉⲛ ⲙⲡⲟⲟⲩ ϫⲉ ⲙⲡⲉⲧⲱϣ ⲛⲧⲉⲓϩⲉ ϣⲱⲡⲉ ⲛⲥⲁϥ ⲙⲛ ϣⲙⲛⲧ ⲙⲡⲟⲟⲩ ⲛϩⲟⲟⲩ</ab>
ⲟⲩⲟⲓ ⲛⲁⲛ ⲛⲓⲙ ⲡⲉⲧⲛⲁⲛⲁϩⲙⲉⲛ ⲛⲧⲟⲟⲧⲟⲩ ⲛⲛⲉⲓⲛⲟⲩⲧⲉ ⲉⲧϫⲟⲟⲣ ⲛⲁⲓ ⲛⲉ ⲛⲉⲛⲟⲩⲧⲉ ⲛⲧⲁⲩϣⲁⲁⲣⲉ ⲉⲕⲏⲙⲉ ϩⲙ ⲡⲗⲩⲅⲏ ⲛⲓⲙ ⲁⲩⲱ ϩⲙ ⲡϫⲁⲓⲉ ⲧⲏⲣϥ</ab>
ⲧⲱⲕ ⲙⲙⲱⲧⲛ ⲛⲧⲉⲧⲛⲣϫⲱⲱⲣⲉ ⲛⲁⲗⲗⲟⲫⲩⲗⲟⲥ ϫⲉ ⲛⲛⲉⲧⲛⲣⲙϩⲁⲗ ⲛⲛⲉϩⲉⲃⲣⲁⲓⲟⲥ ⲕⲁⲧⲁ ⲑⲉ ⲛⲧⲁⲩⲣϩⲙϩⲁⲗ ⲛⲁⲛ ⲛⲧⲉⲧⲛϣⲱⲡⲉ ⲛϩⲉⲛⲣⲱⲙⲉ ⲛϫⲱⲱⲣⲉ ⲛⲧⲉⲧⲛⲙⲓϣⲉ ⲛⲙⲙⲁⲩ</ab>
ⲁⲩⲱ ⲁⲩⲁϩⲉⲣⲁⲧⲟⲩ ⲁⲩⲙⲓϣⲉ ⲛⲙⲙⲁⲩ ⲛⲣⲱⲙⲉ ⲇⲉ ⲙⲡ ⲁⲩϭⲱⲧⲡ ⲁⲡⲟⲩⲁ ⲡⲟⲩⲁ ⲃⲱⲕ ⲉⲧⲉϥⲥⲕⲏⲛⲏ ⲁⲩⲛⲟϭ ⲉⲙⲁⲧⲉ ⲙⲡⲗⲩⲅⲏ ϣⲱⲡⲉ ⲛϩⲏⲧⲟⲩ ⲁⲩϩⲉ ⲉⲃⲟⲗ ϩⲙ ⲡ ⲛϭⲓ ϣⲟⲙⲛⲧ ⲛⲧⲃⲁ ⲙⲙⲏⲏϣⲉ</ab>
ⲁⲩⲱ ⲧⲕⲟⲓⲃⲱⲧⲟⲥ ⲙⲡⲛⲟⲩⲧⲉ ⲁⲩϥⲓⲧⲥ ⲁⲩⲱ ⲡϣⲏⲣⲉ ⲥⲛⲁⲩ ⲛϩⲏⲗⲓ ⲁⲩⲙⲟⲟⲩⲧⲟⲩ ⲟⲫⲛⲓ ⲙⲛ ⲫⲓⲛⲉⲉⲥ</ab>
ⲟⲩⲣⲱⲙⲉ ⲇⲉ ⲛⲓⲉⲙⲓⲛⲁⲓⲟⲥ ⲁϥⲡⲱⲧ ⲉⲃⲟⲗ ϩⲙ ⲡⲉⲙⲗⲁϩ ⲁϥⲉⲓ ⲉϩⲣⲁⲓ ⲉⲥⲏⲗⲱⲙ ϩⲙ ⲡⲉϩⲟⲟⲩ ⲉⲧⲙⲙⲁⲩ ⲉⲣⲉⲛⲉϥϩⲟⲉⲓⲧⲉ ⲡⲏϩ ϩⲓⲱⲱϥ ⲁⲩⲱ ⲉⲣⲉϫⲱϥ ⲙⲉϩ ⲛⲉⲓⲧⲛ</ab>
ϩⲏⲗⲓ ⲇⲉ ⲛⲉϥϩⲙⲟⲟⲥ ⲡⲉ ϩⲓϫⲛ ⲡⲉϥⲧⲁϭⲥ ϩⲓⲣⲛ ⲧⲡⲩⲗⲏ ⲉϥϭⲱϣⲧ ⲉⲃⲟⲗ ⲉⲧⲉϩⲓⲏ ϫⲉ ⲛⲉⲣⲉⲛⲉϥϩⲏⲧ ⲡⲟϣⲥ ⲉⲃⲟⲗ ⲉⲣⲟϥ ⲉⲧⲃⲉ ⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲁⲩⲱ ⲡⲣⲱⲙⲉ ⲁϥⲉⲓ ⲉϩⲟⲩⲛ ⲉⲧⲡⲗⲟⲓⲥ ⲉⲧⲁⲙⲟⲟⲩ ⲧⲡⲟⲗⲓⲥ ⲇⲉ ⲛⲧⲉⲣⲉⲥⲥⲱⲧⲙ ⲁⲥⲱϣ ⲉⲃⲟⲗ</ab>
ⲁⲩⲱ ϩⲏⲗⲓ ⲁϥⲥⲱⲧⲙ ⲉⲡⲉϩⲣⲟⲟⲩ ⲙⲡⲱϣ ⲉⲃⲟⲗ ⲡⲉϫⲁϥ ϫⲉ ⲟⲩ ⲡⲉ ⲡⲉⲓϩⲣⲟⲟⲩ ⲙⲛ ⲡⲓⲱϣ ⲉⲃⲟⲗ ⲡⲣⲱⲙⲉ ⲇⲉ ⲁϥⲡⲱⲧ ⲁϥⲉⲓ ⲉⲧⲁⲙⲉϩⲏⲗⲓ</ab>
ϩⲏⲗⲓ ⲇⲉ ⲛⲉⲟⲩⲣⲱⲙⲉ ⲡⲉ ⲉϥϩⲛⲡⲥⲧⲁⲓⲟ ⲛⲣⲟⲙⲡⲉ ⲛⲉϥⲃⲁⲗ ⲁⲩϩⲣⲟϣ ⲉⲣⲟϥ ⲁⲩⲱ ⲛⲉϥⲉⲓⲱⲣϩ ⲁⲛ ⲡⲉ ⲡⲉϫⲉϩⲏⲗⲉⲓ ⲇⲉ ⲛⲛⲣⲱⲙⲉ ⲉⲧⲁϩⲉⲣⲁⲧⲟⲩ ⲙⲡⲉϥⲙⲧⲟ ⲉⲃⲟⲗ ϫⲉ ⲟⲩ ⲡⲉ ⲡⲉϩⲣⲟⲟⲩ ⲙⲡⲓⲱϣ ⲉⲃⲟⲗ</ab>
ⲁⲩⲱ ⲡⲣⲱⲙⲉ ⲁϥⲡⲱⲧ ⲁϥϯ ⲙⲡⲉϥⲟⲩⲟⲓ ⲉϩⲏⲗⲓ ⲡⲉϫⲁϥ ⲛⲁϥ ϫⲉ ⲁⲛⲟⲕ ⲡⲉ ⲡⲣⲱⲙⲉ ⲛⲧⲁⲓⲉⲓ ⲉⲃⲟⲗ ϩⲛ ⲧⲡⲁⲣⲉⲙⲃⲟⲗⲏ ⲁⲛⲟⲕ ⲡⲉ ⲛⲧⲁⲓⲡⲱⲧ ⲙⲡⲟⲟⲩ ⲉⲃⲟⲗ ϩⲙ ⲡⲉⲙⲗⲁϩ ⲡⲉϫⲉϩⲏⲗⲓ ⲛⲁϥ ϫⲉ ⲟⲩ ⲧⲉ ⲑⲉ ⲛⲧⲁⲥϣⲱⲡⲉ ⲡⲁϣⲏⲣⲉ</ab>
ⲁⲩⲱ ⲡϩⲣϣⲓⲣⲉ ⲁϥⲟⲩⲱϣⲃ ⲉϥϫⲱ ⲙⲙⲟⲥ ⲛⲁϥ ϫⲉ ⲛⲣⲱⲙⲉ ⲙⲡ ⲁⲩϭⲱⲧⲡ ϩⲏⲧⲟⲩ ⲛⲛⲁⲗⲗⲟⲫⲩⲗⲟⲥ ⲁⲩⲱ ⲁⲩⲛⲟϭ ⲛⲣⲁϩⲧⲥ ϣⲱⲡⲉ ⲙⲡⲗⲁⲟⲥ ⲁⲩⲱ ⲛⲉⲕϣⲏⲣⲉ ⲥⲛⲁⲩ ⲁⲩⲙⲟⲟⲩⲧⲟⲩ ⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲁⲩϥⲓⲧⲥ</ab>
ⲁⲥϣⲱⲡⲉ ⲇⲉ ⲛⲧⲉⲣⲉϥⲣⲡⲙⲉⲉⲩⲉ ⲛⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ ⲁϥϩⲉ ϫⲓⲙ ⲡⲉϥⲧⲁϭⲥ ⲛⲥⲁ ⲡⲁϩⲟⲩ ⲉϥϩⲓⲧⲟⲩⲉ ⲛⲧⲡⲩⲗⲏ ⲁⲡⲕⲁⲥ ⲛⲧⲉϥϫⲓⲥⲉ ⲟⲩⲱϫⲡ ⲁϥⲙⲟⲩ ϫⲉ ⲡⲣⲱⲙⲉ ⲟⲩϩⲗⲗⲟ ⲡⲉ ⲉⲁϥⲁⲓⲁⲓ ⲁⲩⲱ ⲛⲧⲟϥ ⲁϥⲕⲣⲓⲛⲉ ⲙⲡ ⲛϫⲟⲩⲱⲧⲉ ⲛⲣⲟⲙⲡⲉ</ab>
ⲧⲉϥϣⲉⲗⲉⲉⲧ ⲇⲉ ⲉⲧⲉⲧⲉⲥϩⲓⲙⲉ ⲧⲉ ⲙⲫⲓⲛⲉⲉⲥ ⲡⲉϥϣⲏⲣⲉ ⲛⲉⲥϩⲟⲣϣ ⲛⲱ ⲉⲙⲓⲥⲉ ⲁⲩⲱ ⲛⲧⲉⲣⲉⲥⲥⲱⲧⲙ ⲉⲡⲟⲩⲱ ϫⲉ ⲁⲩϥⲓ ⲛⲧⲕⲟⲓⲃⲱⲧⲟⲥ ⲙⲡⲛⲟⲩⲧⲉ ⲁⲩⲱ ϫⲉ ⲁⲡⲉⲥϣⲟⲙ ⲙⲟⲩ ⲙⲛ ⲡⲉⲥⲕⲉϩⲁⲓ ⲁⲥⲟⲩⲉⲛⲣⲁ ⲁⲥⲣⲓⲙⲉ ⲁⲩⲱ ⲁⲥϯ ⲉⲙⲓⲥⲉ ϫⲉ ⲁⲛⲛⲁⲁⲕⲉ ϩⲙⲟⲙ ⲉϫⲱⲥ</ab>
ⲛⲉⲥⲛⲁⲙⲟⲩ ⲇⲉ ⲡⲉ ϩⲙ ⲡϫⲱⲕ ⲙⲡⲉⲥⲁϩⲉ ⲛⲉϩⲓⲟⲙⲉ ⲇⲉ ⲉⲧⲉⲙⲡⲉⲥⲃⲟⲗ ⲡⲉϫⲁⲩ ⲛⲁⲥ ϫⲉ ⲙⲡⲉⲣⲣϩⲟⲧⲉ ϫⲉ ⲟⲩϣⲏⲣⲉ ⲡⲉⲧⲉⲣⲛⲁⲙⲁⲥⲧϥ ⲁⲩⲱ ⲙⲡⲉⲥⲉⲣⲟⲩⲱ ⲛⲁⲩ ⲙⲡⲉⲡⲉⲥϩⲏⲧ ⲣⲱ ⲛⲏⲫⲉ</ab>
ⲛⲉϩⲓⲟⲙⲉ ⲇⲉ ⲁⲩⲙⲟⲩⲧⲉ ⲉⲡⲣⲁⲛ ⲙⲡϣⲏⲣⲉ ⲕⲟⲩⲓ ϫⲉ ⲟⲩⲁⲓ ⲃⲁⲣⲭⲁⲃⲱⲑ ⲉⲧⲉⲡⲉϥⲟⲩⲱϩⲙ ⲡⲉ ϫⲉ ⲉⲧⲃⲉ ⲧⲕⲟⲓⲃⲱⲧⲟⲥ ⲙⲡⲛⲟⲩⲧⲉ ⲁⲩⲱ ⲉⲧⲃⲉ ⲡⲉⲥϣⲟⲙ ⲁⲩⲱ ⲉⲧⲃⲉ ⲡⲉⲥⲕⲉϩⲁⲓ</ab>
ⲉⲩϫⲱ ⲙⲙⲟⲥ ϫⲉ ⲡⲉⲟⲟⲩ ⲙⲡ ⲁⲩⲡⲟⲟⲛⲉϥ ⲉⲃⲟⲗ ϩⲙ ⲡⲧⲣⲉⲩϫⲓ ⲛⲧⲕⲟⲓⲃⲱⲧⲟⲥ ⲙⲡϫⲟⲉⲓⲥ</ab>