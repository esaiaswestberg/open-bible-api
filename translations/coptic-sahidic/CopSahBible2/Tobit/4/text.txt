














[lost text] ⲛⲁⲣϩⲟⲩⲟ ⲉⲣⲟⲕ ⲧⲏⲣϥ ⲁⲣⲓϥ ⲙⲙⲛⲧⲛⲁ ⲁⲩⲱ ⲙⲡⲣⲧⲣⲉ ⲡⲉⲕⲃⲁⲗ ⲫⲑⲟⲛⲉⲓ ⲉⲣⲟⲕ ⲉⲉⲓⲣⲉ ⲛⲟⲩⲙⲛⲧⲛⲁ</ab>
[lost text] ⲛⲅⲧⲙⲧⲁⲁⲩ ⲛⲛⲣⲉϥⲣⲛⲟⲃⲉ</ab>
ϫⲓϣⲟϫⲛⲉ ⲙⲛ ⲥⲁⲃⲉ ⲛⲓⲙ ⲁⲩⲱ ⲙⲡⲣⲕⲁⲧⲁⲫⲣⲟⲛⲉⲓ ⲛⲥⲃⲱ ⲛⲓⲙ ⲉⲧⲛⲁⲡⲟⲩⲟⲩ</ab>
ⲛⲅⲥⲙⲟⲩ ⲉⲡϫⲟⲉⲓⲥ ⲡⲛⲟⲩⲧⲉ ⲛⲟⲩⲟⲉⲓϣ ⲛⲓⲙ ⲛⲅⲁⲓⲧⲉⲓ ⲙⲙⲟϥ ϫⲉⲕⲁⲥ ⲉⲣⲉ ⲛⲉⲕϩⲓⲟⲟⲩⲉ ⲥⲟⲟⲩⲧⲛ ⲁⲩⲱ ⲛⲉⲕⲙⲟⲉⲓⲧ ⲧⲏⲣⲟⲩ ⲙⲛ ⲛⲉⲕϣⲟϫⲛⲉ ⲛⲥⲉⲥⲟⲟⲩⲧⲛ ⲉⲃⲟⲗ ϫⲉ ϩⲉⲑⲛⲟⲥ ⲛⲓⲙ ⲙⲛ ⲧϥϣⲟϫⲛⲉ ⲙⲙⲁⲩ ⲁⲗⲗⲁ ⲛⲧⲟϥ ⲡϫⲟⲉⲓⲥ ⲡⲉⲧϯ ⲛⲁⲅⲁⲑⲟⲛ ⲛⲓⲙ ⲁⲩⲱ ⲡⲉⲧⲉϥⲟⲩⲁϣϥ ϥⲛⲁⲑⲃⲃⲓⲟϥ ⲕⲁⲧⲁ ⲡⲉⲧⲉϩⲛⲁϥ ⲧⲉⲛⲟⲩ ϭⲉ ⲡⲁϣⲏⲣⲉ ⲁⲣⲓⲡⲙⲉⲉⲩⲉ ⲛⲛⲉⲛⲧⲟⲗⲏ ⲁⲩⲱ ⲙⲡⲉⲣⲧⲣⲉⲩϥⲱⲧⲉ ⲉⲃⲟⲗ ϩⲙ ⲡⲉⲕϩⲏⲧ</ab>
ⲧⲉⲛⲟⲩ ϭⲉ ϯⲧⲁⲙⲟ ⲙⲙⲟⲕ ⲉⲡⲙⲏⲧ ⲛϭⲓⲛϭⲱⲣ ⲛϩⲁⲧ ⲛⲧⲁⲓϭⲁⲗⲱⲟⲩ ⲉⲅⲁⲃⲁⲏⲗ ⲡϣⲏⲣⲉ ⲛⲅⲁⲃⲣⲓⲁ ϩⲛ ϩⲣⲁⲅⲟⲥ ⲛⲧⲉ ⲧⲙⲏⲇⲓⲁ</ab>
ⲁⲩⲱ ⲙⲡⲣⲣϩⲟⲧⲉ ⲡⲁϣⲏⲣⲉ ϫⲉ ⲁⲓⲣϩⲏⲕⲉ ⲟⲩⲛ ϩⲁϩ ⲅⲁⲣ ϣⲟⲟⲡ ⲛⲁⲕ ⲉⲕϣⲁⲛⲣϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲁⲩⲱ ⲛⲅⲥⲁϩⲱⲱⲕ ⲉⲃⲟⲗ ⲛⲛⲟⲃⲉ ⲛⲓⲙ ⲉⲕⲉⲓⲣⲉ ⲙⲡⲉⲧⲣⲁⲛⲁϥ ⲙⲡⲉϥⲙⲧⲟ ⲉⲃⲟⲗ</ab>