ϣⲁⲣⲉⲡⲁⲥⲉⲃⲏⲥ ⲡⲱⲧ ⲉⲙⲛⲡⲉⲧⲡⲏⲧ ⲛⲥⲱϥ ⲉⲣⲉⲡⲇⲓⲕⲁⲓⲟⲥ ⲇⲉ ⲧⲁϫⲣⲏⲩ ⲛⲑⲉ ⲛⲛⲓⲙⲟⲩⲓ</ab>
ϣⲁⲣⲉϩⲉⲛϩⲁⲡ ⲛⲉϩⲥⲉ ⲉⲧⲃⲉⲛⲛⲟⲃⲉ ⲛⲛⲁⲥⲉⲃⲏⲥ ⲡⲣⲱⲙⲉ ⲇⲉ ⲛⲥⲁⲃⲉ ⲛⲁⲱϣⲙ ⲛⲛⲟⲣⲅⲏ</ab>
ϣⲁⲣⲉⲡⲉⲧⲧⲏⲕ ϩⲛⲧⲉϥⲙⲛⲧϣⲁϥⲧⲉ ϩⲓⲗⲁ ⲉⲩϩⲏⲕⲉ ⲛⲑⲉ ⲛⲟⲩϩⲱⲟⲩ ⲉϥⲟϣ ⲉⲛϥⲣⲛⲟϥⲣⲉ ⲁⲛ</ab>
ⲧⲁⲓ ⲧⲉ ⲑⲉ ⲛⲛⲉⲧⲕⲱ ⲛⲥⲱⲟⲩ ⲙⲡⲛⲟⲙⲟⲥ ⲉⲩⲧⲁⲓⲟ ⲛⲙⲛⲧϣⲁϥⲧⲉ ⲛⲉⲧⲙⲉ ⲇⲉ ⲙⲡⲛⲟⲙⲟⲥ ⲉⲩⲕⲧⲟ ⲉⲣⲟⲟⲩ ⲛⲟⲩⲥⲟⲃⲧ</ab>
ⲛⲣⲱⲙⲉ ⲉⲑⲟⲟⲩ ⲛⲁⲛⲟⲓ ⲁⲛ ⲛⲟⲩϩⲁⲡ ⲛⲉⲧϣⲓⲛⲉ ⲇⲉ ⲛⲥⲁⲡϫⲟⲉⲓⲥ ⲛⲁⲛⲟⲓ ϩⲛⲁⲅⲁⲑⲟⲛ ⲛⲓⲙ</ab>
ⲛⲁⲛⲟⲩⲟⲩϩⲏⲕⲉ ⲉϥⲙⲟⲟϣⲉ ϩⲛⲧⲉϥⲙⲛⲧⲙⲉ ⲉϩⲟⲩⲉⲟⲩⲣⲙⲙⲁⲟ ⲛⲣⲉϥϫⲓϭⲟⲗ</ab>
ϣⲁⲣⲉⲡϣⲏⲣⲉ ⲛⲥⲁⲃⲉ ϩⲁⲣⲉϩ ⲉⲡⲛⲟⲙⲟⲥ ⲡⲉⲧϣⲟⲟⲡ ⲇⲉ ϩⲛⲟⲩⲙⲛⲧϣⲛⲁ ⲉϥϯϣⲓⲡⲉ ⲙⲡⲉϥⲉⲓⲱⲧ</ab>
ⲡⲉⲧⲧⲁϣⲟ ⲛⲧⲉϥⲙⲛⲧⲣⲙⲙⲁⲟ ϩⲛⲟⲩϫⲓⲙⲏⲥⲉ ⲛⲉⲧⲛⲁ ⲛⲛϩⲏⲕⲉ ⲛⲉⲧⲛⲁⲧⲥⲓⲟⲟⲩ ⲙⲙⲟⲥ</ab>
ⲡⲉⲧⲛⲁⲣⲓⲕⲉ ⲉⲃⲟⲗ ⲙⲡⲉϥⲙⲁⲁϫⲉ ⲉⲧⲙⲥⲱⲧⲙ ⲉⲡⲛⲟⲙⲟⲥ ⲡⲉϣⲗⲏⲗ ⲙⲡⲁⲓ ⲃⲏⲧ</ab>
ⲡⲉⲧⲥⲱⲣⲙ ⲛⲛⲉⲧⲥⲟⲩⲧⲱⲛ ϩⲛⲟⲩϩⲓⲏ ⲉⲥϩⲟⲟⲩ ⲉϥⲛⲁϩⲉ ⲛⲧⲟϥ ⲉϩⲣⲁⲓ ⲉϩⲉⲛⲡⲉⲑⲟⲟⲩ ⲛⲉⲧⲟⲩⲁⲁⲃ ⲇⲉ ⲛⲁⲡⲱϣ ⲉϫⲱⲟⲩ ⲛⲙⲡⲉⲧⲛⲁⲛⲟⲩⲟⲩ</ab>
ⲡⲣⲱⲙⲉ ⲛⲣⲙⲙⲁⲟ ⲟ ⲛⲥⲁⲃⲉ ⲛⲁϥ ⲟⲩⲁⲁϥ ⲡϩⲏⲕⲉ ⲇⲉ ⲛⲥⲁⲃⲉ ⲛⲁϭⲛⲁⲣⲓⲕⲉ ⲉⲣⲟϥ</ab>
ϣⲁⲣⲉⲟⲩⲛⲟϭ ⲛⲉⲟⲟⲩ ϣⲱⲡⲉ ⲉⲧⲃⲉⲧⲃⲟⲏⲑⲓⲁ ⲛⲛⲇⲓⲕⲁⲓⲟⲥ ϣⲁⲣⲉⲛⲣⲱⲙⲉ ⲇⲉ ⲧⲁⲕⲟ ϩⲛⲙⲙⲁ ⲛⲛⲁⲥⲉⲃⲏⲥ</ab>
ⲡⲉⲧϩⲱⲃⲥ ⲇⲉ ⲛⲧⲉϥⲙⲛⲧϣⲁϥⲧⲉ ⲛⲁⲥⲟⲟⲩⲧⲛ ⲁⲛ ⲡⲉⲧϫⲱ ⲇⲉ ⲙⲙⲟⲥ ⲁⲩⲱ ⲉⲧϫⲡⲓⲟ ⲥⲉⲛⲁⲙⲉⲣⲓⲧϥ</ab>
ⲛⲁⲓⲁⲧϥ ⲙⲡⲣⲱⲙⲉ ⲉⲧϯⲥⲟ ⲉⲟⲩⲟⲛ ⲛⲓⲙ ⲉⲧⲃⲉⲑⲟⲧⲉ ⲡⲛⲁϣⲧϩⲏⲧ ⲇⲉ ⲛⲧⲟϥ ⲛⲁϩⲉ ⲉϩⲣⲁⲓ ⲉϩⲉⲛⲡⲉⲑⲟⲟⲩ</ab>
ⲟⲩⲙⲟⲩⲓ ⲡⲉ ⲉϥϩⲕⲁⲉⲓⲧ ⲁⲩⲱ ⲟⲩⲱⲛϣ ⲉϥⲟⲃⲉ ⲡⲉ ⲟⲩϩⲏⲕⲉ ⲉϥⲛⲁⲣϫⲟⲉⲓⲥ ⲉⲩⲙⲏⲏϣⲉ ⲛϩⲏⲕⲉ</ab>
ⲟⲩⲣⲣⲟ ⲉϥϣⲁⲁⲧ ⲛⲭⲣⲏⲙⲁ ⲟⲩⲛⲟϭ ⲛⲣⲉϥϫⲓⲛϭⲟⲛⲥ ⲡⲉ ⲛⲉⲧⲙⲟⲥⲧⲉ ⲇⲉ ⲛϫⲓⲛϭⲟⲛⲥ ⲛⲁⲱⲛϩ ϩⲛⲟⲩⲛⲟϭ ⲛⲟⲩⲟⲉⲓϣ</ab>
ⲡⲉⲧⲛⲁϣⲡⲧⲱⲣⲉ ⲛⲟⲩⲣⲱⲙⲉ ⲉϥϩⲛⲟⲩⲗⲟⲓϭⲉ ⲛϩⲱⲧⲃ ϥⲛⲁⲡⲱⲧ ⲁⲩⲱ ⲛϥⲧⲁϫⲣⲏⲩ ⲁⲛ ⲡⲉⲧⲙⲟⲟϣⲉ ⲇⲓⲕⲁⲓⲱⲥ ⲥⲉⲛⲁⲃⲟⲏⲑⲓ ⲉⲣⲟϥ</ab>
ⲡⲉⲧⲙⲟⲟϣⲉ ⲇⲉ ϩⲓϩⲉⲛϩⲓⲟⲟⲩⲉ ⲉⲩϭⲟⲟⲙⲉ ⲛⲁϭⲗⲟⲙⲗⲙ</ab>
ⲡⲉⲧⲣϩⲱⲃ ⲉⲡⲉϥⲕⲁϩ ⲛⲁⲥⲉⲓ ⲛⲟⲉⲓⲕ ⲡⲉⲧⲡⲏⲧ ⲇⲉ ⲛⲥⲁⲟⲩⲱⲥϥ ⲛⲁⲥⲉⲓⲧⲙⲛⲧϩⲏⲕⲉ</ab>
ⲡⲣⲱⲙⲉ ⲛⲥⲁⲃⲉ ⲛⲁϫⲓⲥⲙⲟⲩ ⲉⲙⲁⲧⲉ ⲡⲣⲉϥⲣⲡⲉⲑⲟⲟⲩ ⲇⲉ ⲛⲁⲣⲃⲟⲗ ⲁⲛ ⲉⲡⲉⲑⲟⲟⲩ</ab>
ⲡⲉⲧϣⲓⲡⲉ ϩⲏⲧⲟⲩ ⲛⲛϩⲟ ⲛⲛⲣⲉϥϫⲓⲛϭⲟⲛⲥ ⲛⲁⲥⲟⲟⲩⲧⲛ ⲁⲛ ⲡⲁⲓ ⲅⲁⲣ ⲛⲧⲉⲓⲙⲓⲛⲉ ⲛⲁϯⲟⲩⲣⲱⲙⲉ ϩⲁⲟⲩⲟⲉⲓⲕ</ab>
ϣⲁϥϭⲉⲡⲏ ⲉⲣⲣⲙⲙⲁⲟ ⲛϭⲓⲟⲩⲣⲱⲙⲉ ⲛⲉⲓⲉⲣⲃⲟⲟⲛⲉ ⲁⲩⲱ ⲛϥⲥⲟⲟⲩⲛ ⲁⲛ ϫⲉ ⲟⲩⲛⲁⲏⲧ ⲡⲉⲧⲛⲁⲣϫⲟⲉⲓⲥ ⲉϫⲱϥ ⲡⲉⲧⲧⲁϣⲟ ⲛⲧⲉϥⲙⲛⲧⲣⲙⲙⲁⲟ ϩⲛⲟⲩϫⲓⲙⲏⲥⲉ ⲉϥⲛⲁⲥⲟⲟⲩϩⲥ ⲉϩⲟⲩⲛ ⲙⲡⲉⲧⲛⲁ ⲛⲛϩⲏⲕⲉ</ab>
ⲡⲉⲧϫⲡⲓⲟ ⲛⲟⲩⲣⲱⲙⲉ ϩⲛⲛⲉϩⲓⲟⲟⲩⲉ ϥⲛⲁϭⲛϩⲙⲟⲧ ⲉϩⲟⲩⲉⲡⲉⲧϯϩⲙⲟⲧ ϩⲙⲡⲉϥⲗⲁⲥ</ab>
ⲡⲉⲧϫⲓ ⲙⲡⲉϥⲉⲓⲱⲧ ⲛϭⲟⲛⲥ ⲙⲛⲧⲉϥⲙⲁⲁⲩ ⲉϥⲙⲉⲉⲩⲉ ϫⲉ ⲛϯⲣⲛⲟⲃⲉ ⲁⲛ ⲟⲩⲕⲟⲓⲛⲱⲛⲟⲥ ⲡⲉ ⲡⲁⲓ ⲛⲟⲩⲣⲱⲙⲉ ⲛⲁⲥⲉⲃⲏⲥ</ab>
ϣⲁⲣⲉⲟⲩⲣⲱⲙⲉ ⲛⲁⲧⲥⲉⲓ ⲕⲣⲓⲛⲉ ⲉⲓⲕⲏ ⲡⲉⲧⲕⲱ ⲇⲉ ⲛϩⲏⲧϥ ⲉⲡϫⲟⲉⲓⲥ ⲛⲁϣⲱⲡⲉ ϩⲛⲟⲩϩⲁⲣⲉϩ</ab>
ⲡⲉⲧⲕⲱ ⲛϩⲧⲏϥ ⲉⲩⲙⲛⲧⲛⲁϣⲧϩⲏⲧ ⲡⲁⲓ ⲟⲩⲁⲑⲏⲧ ⲡⲉ ⲡⲉⲧⲙⲟⲟϣⲉ ⲇⲉ ϩⲛⲟⲩⲥⲟⲫⲓⲁ ⲛⲁⲟⲩϫⲁⲓ</ab>
ⲡⲉⲧϯ ⲛⲛϩⲏⲕⲉ ⲛⲁϭⲣⲱϩ ⲁⲛ ⲡⲉⲧⲕⲧⲟ ⲇⲉ ⲛⲛⲉϥⲃⲁⲗ ⲉⲃⲟⲗ ⲙⲙⲟⲟⲩ ⲛⲁϣⲱⲱⲧ ⲉⲙⲁⲧⲉ</ab>
ϣⲁⲣⲉⲛⲇⲓⲕⲁⲓⲟⲥ ϩⲟϫϩϫ ϩⲛⲙⲁ ⲛⲛⲁⲥⲉⲃⲏⲥ ϣⲁⲩⲁϣⲁⲓ ⲇⲉ ϩⲙⲡⲧⲁⲕⲟ ⲛⲛⲉⲧⲙⲙⲁⲩ</ab>
<gap reason=""/>
<gap reason=""/>