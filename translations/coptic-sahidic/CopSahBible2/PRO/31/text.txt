ⲛⲧⲁⲩϫⲉⲛⲁϣⲁϫⲉ ϩⲓⲧⲙⲡⲛⲟⲩⲧⲉ ⲡϣⲁϫⲉ ⲙⲡⲣⲣⲟ ⲛⲧⲁⲧⲉϥⲙⲁⲁⲩ ⲧⲥⲁⲃⲟϥ ⲉⲣⲟϥ</ab>
ⲡⲉⲧⲕⲛⲁϩⲁⲣⲉϩ ⲉⲣⲟϥ ⲡⲁϣⲏⲣⲉ ⲛϣⲁϫⲉ ⲙⲡⲛⲟⲩⲧⲉ ⲛⲉ ϯⲛⲁϫⲱ ⲛⲁⲕ ⲙⲡϣⲣⲡⲛϣⲱⲡⲉ ⲡⲁϣⲏⲣⲉ ⲟⲩ ⲡⲉ ⲡϣⲏⲣⲉ ⲛϩⲏⲧ ⲟⲩ ⲡⲉ ⲡϣⲏⲣⲉ ⲛⲛⲁⲉⲩⲭⲏ</ab>
ⲙⲡⲣϯ ⲛⲧⲉⲕⲙⲛⲧⲣⲙⲙⲁⲟ ⲛⲛⲉϩⲓⲟⲙⲉ ⲁⲩⲱ ⲛⲉⲕⲭⲣⲏⲙⲁ ⲉⲩϣⲟϫⲛⲉ ⲛϩⲁⲉ</ab>
ⲁⲣⲓϩⲱⲃ ⲛⲓⲙ ϩⲛⲟⲩϣⲟϫⲛⲉ ⲙⲛⲟⲩⲧⲱϣ ⲥⲉⲏⲣⲡ ϩⲛⲟⲩϣⲟϫⲛⲉ ϩⲉⲛⲣⲉϥϭⲱⲛⲧ ⲛⲉ ⲛⲉⲓⲛⲟϭ ⲙⲡⲣⲧⲣⲉⲩⲥⲉⲏⲣⲡ</ab>
ϫⲉ ⲛⲛⲉⲩⲥⲱ ⲛⲥⲉⲣⲡⲱⲃϣ ⲛⲧⲥⲟⲫⲓⲁ ⲁⲩⲱ ⲛⲥⲉⲧⲙⲉϣϭⲙϭⲟⲙ ⲉⲕⲣⲓⲛⲉ ⲛⲛϭⲱⲃ ϩⲛⲟⲩⲥⲟⲟⲩⲧⲛ</ab>
ϯⲡϯϩⲉ ⲛⲛⲉⲧϩⲛϩⲉⲛⲗⲩⲡⲏ ⲁⲩⲱ ⲡⲥⲉⲏⲣⲡ ⲛⲛⲉⲧϩⲛϩⲉⲛⲙⲕⲁϩ ⲛϩⲏⲧ</ab>
ⲉⲩⲣⲡⲱⲃϣ ⲛⲧⲉⲩⲙⲛⲧϩⲏⲕⲉ ⲁⲩⲱ ⲛⲥⲉⲧⲙⲣⲡⲙⲉⲉⲩⲉ ⲛⲛⲉⲩϩⲓⲥⲉ</ab>
ϫⲓⲛⲧⲉⲛⲟⲩ ⲁⲟⲩⲱⲛ ⲛⲣⲱⲕ ⲉⲡϣⲁϫⲉ ⲙⲡⲛⲟⲩⲧⲉ ⲛⲅⲕⲣⲓⲛⲉ ⲙⲙⲟⲟⲩ ⲧⲏⲣⲟⲩ ϩⲛⲟⲩⲟⲩϫⲁⲓ</ab>
ⲛⲅⲇⲓⲁⲕⲣⲓⲛⲉ ⲇⲉ ⲙⲡϩⲏⲕⲉ ⲙⲛⲡϭⲱⲃ</ab>
ⲛⲓⲙ ⲡⲉⲧⲛⲁϩⲉ ⲉⲩⲥϩⲓⲙⲉ ⲛϫⲱⲱⲣⲉ ⲧⲁⲓ ⲇⲉ ⲛⲧⲉⲓⲙⲓⲛⲉ ⲧⲁⲓⲏⲩ ⲉϩⲉⲛⲉⲛⲉ ⲙⲙⲉ</ab>
ⲡϩⲏⲧ ⲙⲡⲉⲥϩⲁⲓ ⲧⲏⲕ ⲉϩⲣⲁⲓ ⲉϫⲱⲥ ⲧⲁⲓ ⲛⲁϭⲣⲱϩ ⲁⲛ ⲙⲡⲟⲉⲓⲕ</ab>
ⲥⲉⲓⲣⲉ ⲅⲁⲣ ⲙⲡⲉⲥϩⲁⲓ ⲛϩⲉⲛⲡⲉⲧⲛⲁⲛⲟⲩⲟⲩ ⲛϩⲉⲛⲡⲉⲑⲟⲟⲩ ⲁⲛ ⲛⲟⲩⲟⲉⲓϣ ⲅⲁⲣ ⲛⲓⲙ</ab>
ⲉⲥϭⲛⲥⲟⲣⲧ ϩⲓⲙⲁϩⲉ ϣⲁⲥⲧⲁⲙⲓⲟⲟⲩ ⲛⲛⲉⲥϭⲓϫ ⲛϣⲁⲩ</ab>
ⲁⲥⲉⲣⲑⲉ ⲛⲛⲓϫⲟⲓ ⲛⲉϣⲱⲧ ⲉϩⲟⲩⲛ ⲛⲛⲉⲛⲕⲁ ⲛⲁⲥ ⲙⲡⲟⲩⲉ</ab>
ⲁⲩⲱ ϣⲁⲥⲧⲱⲟⲩⲛ ⲛϭⲱⲣϩ ⲛⲥϯϩⲣⲉ ⲛⲛⲁⲡⲏⲓ ⲁⲩⲱ ϩⲱⲃ ⲛⲛⲉⲥϩⲙϩⲁⲗ</ab>
ⲉⲥϣⲁⲛⲛⲁⲩ ⲉⲩⲥⲱϣⲉ ϣⲁⲥϣⲟⲡⲥ ϣⲁⲥⲧⲱϭⲉ ⲇⲉ ⲛϩⲉⲛⲙⲁⲛⲉⲗⲟⲟⲗⲉ ⲉⲃⲟⲗ ϩⲛⲛⲕⲁⲣⲡⲟⲥ ⲛⲛⲉⲥϭⲓϫ</ab>
ⲉⲁⲥⲙⲟⲩⲣ ⲛⲧⲉⲥϯⲡⲉ ⲉⲙⲁⲧⲉ ϩⲛⲟⲩϭⲟⲙ ⲁⲥⲧⲁϫⲣⲉⲛⲉⲥϭⲃⲟⲓ ⲉⲡⲉⲥϩⲱⲃ ⲁⲥϫⲓϯⲡⲉ ϫⲉ ⲛⲁⲛⲟⲩⲡⲣϩⲱⲃ</ab>
ⲁⲩⲱ ⲙⲉⲣⲉⲡⲉⲥϩⲏⲃⲥ ϫⲉⲛⲁ ⲛⲧⲉⲩϣⲏ ⲧⲏⲣⲥ</ab>
ⲁⲥⲥⲟⲩⲧⲛⲧⲉⲥϭⲓϫ ⲉⲛⲉⲧⲉϣϣⲉ ⲁⲩⲱ ⲛⲉⲥϩⲓⲱⲙⲉ ϣⲁⲥⲧⲁϫⲣⲟⲟⲩ ⲉⲡⲉⲙⲛⲁⲓ ϣⲁⲥⲟⲩⲱⲛ ⲛⲧⲟⲟⲧⲥ ⲉⲩϩⲏⲕⲉ ⲛⲥⲥⲟⲩⲧⲛⲟⲩⲕⲁⲣⲡⲟⲥ ⲙⲡⲉⲧϣⲁⲁⲧ</ab>
<gap reason=""/>
ⲙⲉⲣⲉⲡⲉⲥϩⲁⲓ ϥⲓⲣⲟⲟⲩϣ ϩⲁⲛⲁⲡⲏⲓ ⲉϥϣⲁⲛⲱⲥⲕ ϩⲛⲟⲩⲙⲁ ⲛⲉⲧϩⲁϩⲧⲏⲥ ⲅⲁⲣ ⲧⲏⲣⲟⲩ ϩⲟⲃⲥ</ab>
ⲁⲥⲧⲁⲙⲓⲉϩⲃⲥⲱ ⲥⲛⲧⲉ ⲙⲡⲉⲥϩⲁⲓ ⲁⲩⲱ ϩⲉⲛϩⲟⲓⲧⲉ ⲛⲁⲥ ⲉⲃⲟⲗ ϩⲙⲡϣⲛⲥ ⲙⲛⲡϫⲏϭⲉ</ab>
ϣⲁⲩϭⲱϣⲧ ⲇⲉ ⲛⲥⲁⲡⲉⲥϩⲁⲓ ϩⲛⲙⲡⲩⲗⲏ ⲉϥϣⲁⲛϩⲙⲟⲟⲥ ϩⲛⲟⲩⲥⲟⲟⲩϩⲥ ⲙⲛⲛϩⲗⲗⲟ ⲁⲩⲱ ⲛⲉⲧⲟⲩⲏϩ ϩⲙⲡⲕⲁϩ</ab>
ⲁⲥⲧⲁⲙⲓⲉϩⲉⲛⲥⲓⲛⲇⲱⲛ ⲁⲥⲧⲁⲁⲩ ⲉⲃⲟⲗ ⲁⲩⲱ ϩⲉⲛⲡⲉⲣⲓⲍⲱⲙⲁ ⲛⲛⲉⲫⲟⲓⲛⲓⲝ</ab>
<gap reason=""/>
ⲁⲥϯ ϩⲓⲱⲱⲥ ⲛⲟⲩϭⲟⲙ ⲙⲛⲟⲩⲉⲟⲟⲩ</ab>
ⲙⲡⲥⲟⲩⲱⲙ ⲇⲉ ⲛⲟⲉⲓⲕ ⲙⲙⲛⲧⲣⲉϥϫⲛⲁⲁⲩ ⲛⲉϩⲓⲟⲟⲩⲉ ⲙⲡⲉⲥⲏⲓ ϭⲏⲩ ⲁⲩⲱ ⲥⲛⲁⲉⲩⲫⲣⲁⲛⲉ ⲛⲛⲉϩⲟⲟⲩ ⲛϩⲁⲉ</ab>
ⲥⲛⲁⲟⲩⲱⲛ ⲛⲣⲱⲥ ϩⲛⲟⲩⲙⲛⲧⲥⲁⲃⲉ ⲁⲩⲱ ϩⲙⲡⲛⲟⲙⲟⲥ ⲛⲁⲛⲥⲙⲙⲉ ⲙⲛⲙⲙⲛⲧⲛⲁ ϩⲓⲡⲉⲥⲗⲁⲥ</ab>
ⲁϩⲁϩ ⲛⲥϩⲓⲙⲉ ϫⲡⲉⲟⲩⲙⲛⲧⲣⲙⲙⲁⲟ ⲁϩⲁϩ ⲣϩⲉⲛⲙⲛⲧϫⲱⲱⲣⲉ ⲛⲧⲟ ⲇⲉ ⲁⲣϫⲓⲥⲉ ⲉⲣⲟⲟⲩ ⲧⲏⲣⲟⲩ</ab>
ϩⲉⲛⲁⲣⲓⲥⲕⲉ ⲛⲛⲟⲩϫ ⲁⲩⲱ ⲟⲩⲡⲉⲧϣⲟⲩⲉⲓⲧ ⲡⲉ ⲡⲥⲁ ⲛⲟⲩⲥϩⲓⲙⲉ ⲥⲉⲛⲁⲥⲙⲟⲩ ⲅⲁⲣ ⲉⲩⲥϩⲓⲙⲉ ⲙⲙⲁⲓⲛⲟⲩⲧⲉ ⲙⲁⲣⲉⲥⲥⲙⲟⲩ ⲇⲉ ⲛⲧⲟⲥ ⲉⲑⲟⲧⲉ ⲙⲡϫⲟⲉⲓⲥ</ab>
ϯ ⲛⲁⲥ ⲉⲃⲟⲗ ϩⲛⲛⲕⲁⲣⲡⲟⲥ ⲛⲛⲉⲥϭⲓϫ ϫⲉ ⲉⲩⲉϫⲱ ⲙⲡⲥⲟⲉⲓⲧ ⲛⲛⲉⲥϩⲃⲏⲩⲉ ϩⲛⲙⲙⲁ ⲛⲃⲱⲕ ⲉϩⲟⲩⲛ ⲛⲛⲥⲟⲟⲩϩⲥ ⲁⲩⲱ ⲙⲁⲣⲟⲩⲥⲙⲟⲩ ⲉⲡⲉⲥϩⲁⲓ ϩⲛⲙⲡⲩⲗⲏ</ab>