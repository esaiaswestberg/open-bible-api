ⲡⲁϣⲏⲣⲉ ⲉⲕϣⲁⲛϫⲓ ⲛⲛϣⲁϫⲉ ⲛⲧⲁⲉⲛⲧⲟⲗⲏ ⲛⲅϩⲟⲡⲟⲩ ϩⲁⲧⲏⲕ ⲡⲉⲕⲙⲁⲁϫⲉ ⲛⲁⲥⲱⲧⲙ ⲛⲥⲁⲧⲥⲟⲫⲓⲁ ⲡⲉ</ab>
ⲁⲩⲱ ⲕⲛⲁϯ ⲙⲡⲉⲕϩⲏⲧ ⲉⲩⲙⲛⲧⲥⲁⲃⲉ ⲛⲅⲧⲁⲁⲥ ⲇⲉ ⲙⲡⲉⲕϣⲏⲣⲉ ⲛⲥⲃⲱ</ab>
ⲉϣⲱⲡⲉ ⲅⲁⲣ ⲉⲕϣⲁⲛⲙⲟⲩⲧⲉ ⲟⲩⲃⲉⲧⲥⲟⲫⲓⲁ ⲛⲅⲙⲟⲩⲧⲉ ⲇⲉ ⲉⲧⲁⲓⲥⲑⲏⲥⲓⲥ ϩⲛⲟⲩⲛⲟϭ ⲛⲥⲙⲏ</ab>
ⲛⲅϣⲓⲛⲉ ⲇⲉ ⲛⲥⲱⲥ ⲛⲑⲉ ⲛϩⲉⲛⲁϩⲟ ⲛϩⲁⲧ ⲛⲅϩⲟⲧϩⲧ ⲛⲥⲱⲥ ϩⲛⲟⲩⲟⲩⲣⲟⲧ</ab>
ⲧⲟⲧⲉ ⲕⲛⲁⲛⲟⲓ ⲛⲧⲙⲛⲧⲙⲁⲓⲛⲟⲩⲧⲉ ⲛⲅϩⲉ ⲉⲧⲁⲓⲥⲑⲏⲥⲓⲥ ⲉⲧⲟⲩⲁⲁⲃ ⲛⲧⲉⲧⲉⲕⲟⲩⲉⲣⲏⲧⲉ ⲧⲙϫⲓϫⲣⲟⲡ</ab>
ⲡⲛⲟⲩⲧⲉ ⲅⲁⲣ ⲛⲁϯ ⲛⲁⲕ ⲛⲧⲥⲟⲫⲓⲁ ⲉⲃⲟⲗ ϩⲛⲣⲱϥ ⲙⲛⲟⲩⲁⲓⲥⲑⲏⲥⲓⲥ ⲙⲛⲟⲩⲙⲛⲧⲣⲙⲛϩⲏⲧ</ab>
ⲁⲩⲱ ϣⲁϥⲥⲉⲩϩⲃⲟⲏⲑⲓⲁ ⲉϩⲟⲩⲛ ⲛⲛⲇⲓⲕⲁⲓⲟⲥ ⲉϥⲣⲛⲁϣⲧⲉ ⲉⲛⲉⲩϩⲓⲟⲟⲩⲉ</ab>
ⲉϥϩⲁⲣⲉϩ ⲉⲛⲉϩⲓⲟⲟⲩⲉ ⲛⲧⲙⲉ ϣⲁϥϯϩⲧⲏϥ ⲇⲉ ⲉⲛⲉϩⲓⲟⲟⲩⲉ ⲛⲛⲛⲁⲏⲧ</ab>
ⲧⲁⲓ ϭⲉ ⲧⲉ ⲑⲉ ⲛϩⲟⲩⲟ ⲉⲧⲕⲛⲁⲛⲟⲓ ⲛⲧⲇⲓⲕⲁⲓⲟⲥⲩⲛⲏ ⲙⲛⲧⲙⲉ ⲟⲩⲛⲧⲉⲧⲙⲉ ⲅⲁⲣ ϩⲉⲛϩⲓⲟⲟⲩⲉ ⲉⲩⲥⲟⲩⲧⲱⲛ ⲁⲩⲱ ϣⲁⲣⲉⲛⲉϩⲓⲟⲟⲩⲉ ⲙⲡⲡⲉⲧⲛⲁⲛⲟⲩϥ ⲥⲟⲟⲩⲧⲛ</ab>
ⲉⲣϣⲁⲛⲧⲥⲟⲫⲓⲁ ⲅⲁⲣ ⲉⲓ ⲉⲡⲉⲕϩⲏⲧ ⲁⲩⲱ ⲛⲅⲙⲉⲉⲩⲉ ⲉⲧⲁⲓⲥⲑⲏⲥⲓⲥ ϫⲉ ⲛⲁⲛⲟⲩⲥ ⲛⲧⲉⲕⲯⲩⲭⲏ</ab>
ⲡϣⲟϫⲛⲉ ⲉⲧⲛⲁⲛⲩⲟϥ ⲛⲁϩⲁⲣⲉϩ ⲉⲣⲟⲕ ⲡⲉ ⲛⲧⲉⲡⲙⲉⲉⲩⲉ ⲉⲧⲟⲩⲁⲁⲃ ϯϩⲧⲏϥ ⲉⲣⲟⲕ</ab>
ϫⲉ ⲉϥⲉⲛⲁϩⲙⲉⲕ ⲉⲩϩⲓⲏ ⲉⲥϩⲟⲟⲩ ⲁⲩⲱ ⲉⲩⲣⲱⲙⲉ ⲉⲛϥϫⲉⲗⲁⲁⲩ ⲁⲛ ⲙⲙⲉ</ab>
ⲱ ⲛⲉⲧⲕⲱ ⲛⲥⲱⲟⲩ ⲛⲛⲉϩⲓⲟⲟⲩⲉ ⲉⲧⲥⲟⲩⲧⲱⲛ ⲉⲧⲥⲱⲧⲡ ⲛⲁⲩ ⲛϩⲉⲛϩⲓⲟⲟⲩⲉ ⲛⲕⲁⲕⲉ</ab>
ⲛⲉⲧⲉⲩⲫⲣⲁⲛⲉ ⲉϫⲛⲛⲣⲉϥⲑⲣⲡⲉⲑⲟⲟⲩ ⲉⲧⲥⲱⲃⲉ ⲉϫⲛⲛⲉⲑⲟⲟⲩ</ab>
ⲛⲁⲓ ⲉⲣⲉⲛⲉⲩϩⲓⲟⲟⲩⲉ ϭⲟⲟⲙⲉ ⲁⲩⲱ ⲉⲣⲉⲛⲉⲩⲙⲁⲙⲙⲟⲟϣⲉ ϫⲏⲩ ⲛⲕⲟⲧⲥ</ab>
ⲉⲧⲣⲉⲕⲟⲩⲉ ⲁⲩⲱ ⲉⲁⲁⲕ ⲛϣⲙⲙⲟ ⲉⲧⲉⲅⲛⲱⲙⲏ ⲛⲛⲇⲓⲕⲁⲓⲟⲥ</ab>
ⲡⲁϣⲏⲣⲉ ⲙⲡⲣⲧⲣⲉⲟⲩϣⲟϫⲛⲉ ⲉϥϩⲟⲟⲩ ⲧⲁϩⲟⲕ ⲡⲁⲓ ⲉⲧⲕⲱ ⲛⲥⲱϥ ⲛⲧⲉⲥⲃⲱ ϫⲓⲛⲧⲉϥⲙⲛⲧⲕⲟⲩⲓ ⲁⲩⲱ ⲉⲧⲟⲃϣ ⲉⲧⲇⲓⲁⲑⲏⲕⲏ ⲉⲧⲟⲩⲁⲁⲃ</ab>
ⲁϥⲕⲁⲡⲉϥⲏⲓ ⲅⲁⲣ ϩⲁⲧⲙⲡⲙⲟⲩ ⲁⲩⲱ ⲉⲣⲉⲛⲉϥⲙⲁⲙⲙⲟⲟϣⲉ ⲙⲛⲛⲣⲱⲙⲉ ϩⲁⲧⲛⲁⲙⲛⲧⲉ</ab>
ⲛⲛⲉⲟⲩⲟⲛ ⲛⲓⲙ ⲉⲧⲥⲟⲟⲩϩ ⲉⲣⲟϥ ⲕⲟⲧⲟⲩ ⲁⲩⲱ ⲛⲛⲉⲩⲧⲁϩⲉⲛⲉϩⲓⲟⲟⲩⲉ ⲙⲡⲱⲛϩ ⲁⲗⲗⲁ ⲥⲉⲛⲁⲣⲡⲕⲉⲣϩⲧⲏⲩ ⲛⲛⲉⲣⲟⲙⲡⲉ ⲅⲁⲣ ⲙⲡⲱⲛϩ ⲧⲁϩⲟⲟⲩ</ab>
ⲉⲛⲉⲛⲧⲁⲩⲙⲟⲟϣⲉ ⲅⲁⲣ ϩⲓⲛⲉϩⲓⲟⲟⲩⲉ ⲉⲧⲛⲁⲛⲟⲩⲟⲩ ⲛⲉⲩⲛⲁϭⲛⲛⲉϩⲓⲟⲟⲩⲉ ⲛⲛⲇⲓⲕⲁⲓⲟⲥ ⲉⲩⲥⲗⲉϭⲗⲱϭ ⲡⲉ</ab>
ⲛⲉⲧⲛⲁⲛⲟⲩⲟⲩ ⲛⲁⲟⲩⲱϩ ϩⲓϫⲙⲡⲕⲁϩ ⲛⲃⲁⲗϩⲏⲧ ⲇⲉ ⲛⲁϣⲱϫⲡ ϩⲓϫⲱϥ ϫⲉ ⲛⲉⲧⲥⲟⲩⲧⲱⲛ ⲛⲁⲟⲩⲱϩ ϩⲙⲡⲕⲁϩ ⲁⲩⲱ ⲛⲉⲧⲟⲩⲁⲁⲃ ⲛⲁϣⲱϫⲡ ϩⲓϫⲱϥ</ab>
ⲥⲉⲛⲁⲱϫⲛ ⲛⲧⲟⲟⲩⲛ ⲛⲁⲥⲉⲃⲏⲥ ϩⲓϫⲙⲡⲕⲁϩ ⲁⲩⲱ ⲙⲡⲁⲣⲁⲛⲟⲙⲟⲥ ⲥⲉⲛⲁϥⲟⲧⲟⲩ ⲉⲃⲟⲗ ϩⲓϫⲱϥ</ab>
<gap reason=""/>