ⲙⲡⲣⲕⲱϩ ⲉⲛⲣⲱⲙⲉ ⲉⲑⲟⲟⲩ ⲁⲩⲱ ⲙⲡⲣⲟⲩⲉϣϣⲱⲡⲉ ⲛⲙⲙⲁⲩ</ab>
ⲉⲣⲉⲡⲉⲩϩⲏⲧ ⲙⲉⲗⲉⲧⲁ ⲙⲡϭⲟⲗ ⲁⲩⲱ ⲉⲣⲉⲛⲉⲩⲥⲡⲟⲧⲟⲩ ϫⲱ ⲛⲛϩⲓⲥⲉ</ab>
ⲉϣⲁⲩⲕⲉⲧⲟⲩⲏⲓ ϩⲛⲟⲩⲥⲟⲫⲓⲁ ⲁⲩⲱ ⲉϣⲁⲩⲥⲁϩⲱϥ ⲉⲣⲁⲧϥ ϩⲛⲟⲩⲙⲑⲛⲧⲥⲁⲃⲉ</ab>
ϩⲛⲟⲩⲁⲓⲥⲑⲏⲥⲓⲥ ⲉϣⲁⲩⲙⲉϩⲛⲧⲁⲙⲓⲟⲛ ⲙⲙⲑⲛⲧⲣⲙⲙⲁⲟ ⲛⲓⲙ ⲉⲧⲧⲁⲓⲏⲩ ⲁⲩⲱ ⲉⲛⲁⲛⲟⲩⲟⲩ</ab>
ⲛⲁⲛⲟⲩ ⲟⲩⲥⲟⲫⲟⲥ ⲉϩⲟⲩⲉ ⲟⲩϫⲱⲱⲣⲉ ⲁⲩⲱ ⲟⲩⲣⲱⲙⲉ ⲛⲣⲙⲛϩⲏⲧ ⲉϩⲟⲩⲉⲟⲩⲛⲟϭ ⲛⲥⲱϣⲉ</ab>
ⲉϣⲁⲩⲣⲟⲩⲡⲟⲗⲉⲙⲟⲥ ϩⲛⲟⲩⲣϩⲙⲙⲉ ⲉⲣⲉⲧⲃⲟⲏⲑⲓⲁ ⲇⲉ ϩⲛⲫⲏⲧ ⲛⲛⲣⲉϥϫⲓϣⲟϫⲛⲉ</ab>
ⲉⲣⲉⲧⲥⲟⲫⲓⲁ ⲇⲉ ⲙⲛⲡⲙⲉⲉⲩⲉ ⲉⲧⲛⲁⲛⲟⲩϥ ϩⲛⲙⲡⲩⲗⲏ ⲛⲛⲥⲟⲫⲟⲥ</ab>
ⲙⲉⲣⲉⲛⲥⲟⲫⲟⲥ ϫⲉⲛⲉⲩⲙⲉⲉⲩⲉ ⲉⲃⲟⲗ ϩⲛⲣⲱⲟⲩ ϩⲛⲟⲩⲙⲏⲏϣⲉ ⲡⲙⲟⲩ ⲛⲁⲧⲱⲙⲛⲧ ⲉⲛⲁⲧⲥⲃⲱ</ab>
ⲡⲁⲑⲏⲧ ⲇⲉ ⲛⲁⲙⲟⲩ ϩⲛϩⲉⲛⲛⲟⲃⲉ ⲛⲁⲕⲁⲑⲁⲣⲥⲓⲁ ⲛⲁⲧⲱⲗⲙ ⲉⲩⲣⲱⲙⲉ ⲛⲗⲟⲓⲙⲟⲥ</ab>
ϩⲛⲟⲩϩⲟⲟⲩ ⲉϥϩⲟⲟⲩ ⲙⲛⲟⲩϩⲟⲟⲩ ⲛⲑⲗⲓⲯⲓⲥ ϣⲁⲛⲧϥⲱϫⲛ</ab>
ⲛⲉϩⲙⲛⲉⲧⲟⲩϫⲓ ⲙⲙⲟⲟⲩ ⲉⲡⲙⲟⲩ ⲁⲩⲱ ⲙⲡⲣϯⲥⲟ ⲉⲥⲉⲧⲛⲉⲧⲟⲩⲙⲟⲩⲟⲩⲧ ⲙⲙⲟⲟⲩ</ab>
ⲉⲕϣⲁⲛϫⲟⲟⲥ ⲇⲉ ϫⲉ ⲛϯⲥⲟⲟⲩⲛ ⲁⲛ ⲙⲡⲁⲓ ⲉⲓⲙⲉ ϫⲉ ⲡϫⲟⲉⲓⲥ ⲥⲟⲟⲩⲛ ⲙⲡϩⲏⲧ ⲛⲟⲩⲟⲛ ⲛⲓⲙ ⲁⲩⲱ ⲡⲉⲛⲧⲁϥⲡⲗⲁⲥⲥⲉ ⲙⲡⲛⲓϥⲉ ⲛⲟⲩⲟⲛ ⲛⲓⲙ ⲥⲟⲟⲩⲛ ⲙⲙⲟⲟⲩ ⲧⲏⲣⲟⲩ ⲡⲉⲧⲛⲁϯ ⲙⲡⲟⲩⲁ ⲡⲟⲩⲁ ⲕⲁⲧⲁⲛⲉϥϩⲃⲏⲩⲉ</ab>
ⲡⲁϣⲏⲣⲉ ⲟⲩⲉⲙⲉⲃⲓⲱ ⲛⲁⲛⲟⲩⲡⲙⲟⲩⲗϩ ⲅⲁⲣ ϫⲉ ⲉⲣⲉⲧⲉⲕϣⲟⲩⲱⲃⲉ ⲕⲛⲛⲉ</ab>
ⲉⲕⲛⲁⲁⲓⲥⲑⲁⲛⲉ ⲅⲁⲣ ⲛⲧⲉⲓϩⲉ ⲉⲧⲥⲟⲫⲓⲁ ϩⲙⲡⲉⲕϩⲏⲧ ⲉⲕϣⲁⲛϩⲉ ⲇⲉ ⲉⲣⲟⲥ ⲡⲉⲕⲙⲟⲩ ⲛⲁⲣⲁⲛⲁⲓ ⲁⲩⲱ ⲧⲉⲕϩⲉⲗⲡⲓⲥ ⲛⲁⲱϫⲛ ⲁⲛ</ab>
ⲙⲡⲣϩⲛ ⲟⲩⲁⲥⲉⲃⲏⲥ ⲉϩⲟⲩⲛ ⲉⲧⲉⲕⲥⲕⲩⲛⲏ ⲛⲛⲇⲓⲕⲁⲓⲟⲥ ⲁⲩⲱ ⲙⲡⲣⲧⲣⲉⲩⲁⲡⲁⲧⲁ ⲙⲙⲟⲕ ϩⲛⲟⲩⲥⲓ ⲛϩⲏ</ab>
ⲡⲇⲓⲕⲁⲓⲟⲥ ⲅⲁⲣ ⲛⲁϩⲉ ⲛⲥⲁϣϥ ⲛⲥⲟⲡ ⲁⲩⲱ ⲛϥⲧⲱⲟⲩⲛ ⲛⲁⲥⲉⲃⲏⲥ ⲇⲉ ⲛⲁϩⲉ ϩⲛϩⲉⲛⲡⲉⲑⲟⲟⲩ</ab>
ⲉⲣϣⲁⲛⲡⲉⲕϫⲁϫⲉ ϩⲉ ⲙⲡⲣⲣⲁϣⲉ ⲙⲙⲟϥ ⲁⲩⲱ ⲙⲡⲣϫⲓⲥⲉ ⲙⲙⲟⲕ ϩⲙⲡⲉϥⲥⲗⲁⲁⲧⲉ</ab>
ϫⲉ ⲛⲛⲉⲡϫⲟⲉⲓⲥ ⲛⲁⲩ ⲛϥⲧⲙⲣⲁⲛⲁϥ ⲁⲩⲱ ⲛϥⲕⲱⲧⲉⲡⲉϥϭⲱⲛⲧ ⲉⲃⲟⲗ ⲙⲙⲟϥ</ab>
ⲙⲡⲣⲣⲁϣⲉ ⲉϫⲛⲡⲣⲉϥⲣⲡⲉⲑⲟⲟⲩ ⲁⲩⲱ ⲙⲡⲣⲕⲱϩ ⲉⲛⲣⲉϥⲣⲛⲟⲃⲉ</ab>
ⲅⲁⲣ ϣⲱⲡⲉ ⲛⲙⲡⲟⲛⲏⲣⲟⲥ ⲡⲟⲩⲟⲉⲓⲛ ⲇⲉ ⲛⲛⲁⲥⲉⲃⲏⲥ ⲛⲁϫⲉⲛⲁ ϣⲁⲉⲛⲉϩ</ab>
ⲡⲁϣⲏⲣⲉ ⲁⲣⲓϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲙⲛⲡⲣⲣⲟ ⲁⲩⲱ ⲙⲡⲣⲣⲛⲟⲃⲉ ⲉⲟⲩⲟⲛ ⲙⲙⲟⲟⲩ</ab>
ⲥⲉⲛⲁϫⲓⲕⲃⲁ ⲅⲁⲣ ⲛⲛⲁⲥⲉⲃⲏⲥ ϩⲛⲟⲩϣⲥⲛⲉ ⲛⲓⲙ ⲇⲉ ⲡⲉⲧⲛⲁⲉⲓⲙⲉ ⲉⲛⲉⲧⲓⲙⲟⲣⲓⲁ ⲙⲡⲉⲥⲛⲁⲩ ⲡϣⲏⲣⲉ ⲉⲧϩⲁⲣⲉϩ ⲉⲩϣⲁϫⲉ ϥⲛⲁⲟⲩϫⲁⲓ ⲉⲡⲧⲁⲕⲟ ⲡⲉⲧϣⲱⲡ ⲇⲉ ⲉⲣⲟϥ ⲙⲡⲧⲁⲕⲟ ⲁϥϫⲓⲧϥ ⲛⲁϥ ⲡⲉⲧⲉⲛϥⲧⲁⲙⲟ ⲇⲉ ⲁⲛ ⲙⲡⲉϥϣⲏⲣⲉ ⲛϣⲟⲣⲡ ⲉⲧⲣⲉϥϩⲁⲣⲉϩ ⲉⲣⲟϥ ⲉⲡⲉⲑⲟⲟⲩ ϥⲛⲁⲗⲩⲡⲓ ϩⲛⲟⲩϣⲥⲛⲉ ⲙⲡⲣϫⲓϭⲟⲗ ⲗⲁⲁⲩ ϩⲙⲡⲉⲕⲗⲁⲥ ⲉⲡⲣⲣⲟ ⲁⲩⲱ ⲛⲛⲉⲗⲁⲁⲩ ⲛϭⲟⲗ ⲉⲓ ⲉⲃⲟⲗ ϩⲙⲡⲉⲕⲗⲁⲥ ⲟⲩⲥⲏϥⲉ ⲅⲁⲣ ⲡⲉ ⲡⲗⲁⲥ ⲛⲛⲟⲩⲣⲣⲟ ⲁⲩⲱ ⲛⲟⲩⲥⲁⲣⲝ ⲁⲛ ⲡⲉ ⲡⲉⲧⲟⲩⲛⲁⲧⲁⲁϥ ⲛⲁϥ ϥⲛⲁⲟⲩⲟϣϥϥ ⲉⲩϣⲁⲛⲧⲱⲃⲥ ⲅⲁⲣ ⲙⲡⲉϥϭⲱⲛⲧ ϥⲛⲁⲱϫⲛ ⲛⲛϣⲏⲣⲉ ⲛⲛⲣⲱⲙⲉ ϥⲛⲁⲟⲩⲱⲙ ⲇⲉ ⲛϩⲉⲛⲕⲉⲉⲥ ⲛⲣⲱⲙⲉ ⲁⲩⲱ ⲛϥⲣⲟⲕϩⲟⲩ ⲛⲑⲉ ⲛⲟⲩⲕⲱϩⲧ ϩⲱⲥⲧⲉ ⲉⲧⲙⲧⲣⲉⲛϣⲏⲣⲉ ⲛⲁϩⲱⲙⲉ ⲟⲩⲟⲙⲟⲩ</ab>
ⲉⲓϫⲱ ϭⲉ ⲛⲛⲁⲓ ⲛⲏⲧⲛ ⲛⲥⲟⲫⲟⲥ ⲉⲧⲣⲉⲧⲛⲛⲟⲓ ⲛⲁⲛⲟⲩϫⲓϩⲟ ⲁⲛ ϩⲛⲟⲩϩⲁⲡ ⲟⲩⲇⲉ ⲉⲡⲓⲃⲟⲩⲗⲉⲩⲉ ⲟⲩⲁⲁⲃ ⲁⲛ</ab>
ⲡⲉⲧⲛⲁϫⲟⲟⲥ ϫⲉ ⲟⲩⲇⲓⲕⲁⲓⲟⲥ ⲡⲉ ⲡⲁⲥⲉⲃⲏⲥ ϥⲛⲁϣⲱⲡⲉ ⲉϥⲥϩⲟⲩⲟⲣⲧ ϩⲛⲛⲗⲁⲟⲥ ⲁⲩⲱ ⲙⲙⲉⲥⲧⲉ ϩⲛⲛϩⲉⲑⲛⲟⲥ</ab>
ϭⲉⲛⲁⲧⲁⲓⲟ ⲇⲉ ⲛⲛⲉⲧϫⲡⲓⲟ ⲡⲉⲥⲙⲟⲩ ⲇⲉ ⲉⲧⲛⲁⲛⲟⲩϥ ⲛⲏⲩ ⲉϫⲱⲟⲩ</ab>
ⲥⲉⲛⲁⲙⲉⲣⲉⲛⲉⲥⲡⲟⲧⲟⲩ ⲇⲉ ⲉⲧϫⲱ ⲛⲛϣⲁϫⲉ ⲉⲧⲛⲁⲛⲟⲩⲟⲩ</ab>
ⲥⲃⲧⲉⲛⲉⲕϩⲃⲏⲩⲉ ⲉⲧⲉⲕϩⲓⲏ ⲁⲩⲱ ⲛⲅⲥⲃⲧⲱⲧⲕ ⲉⲧⲉⲕⲥⲱϣⲉ ⲛⲅⲟⲩⲁϩⲕ ⲛⲥⲱⲓ ⲁⲩⲱ ⲕⲛⲁⲕⲱⲧ ⲙⲡⲉⲕⲏⲓ</ab>
ⲙⲡⲣⲣⲙⲛⲧⲣⲉ ⲛⲛⲟⲩϫ ⲉⲡⲉⲕⲣⲙⲛϯⲙⲉ ⲁⲩⲱ ⲙⲡⲣⲟⲩⲱϣⲥ ⲙⲙⲟⲕ ϩⲓⲛⲉⲕⲥⲡⲟⲧⲟⲩ</ab>
ⲙⲡⲣϫⲟⲟⲥ ϫⲉ ϯⲛⲁⲉⲓⲣⲉ ⲛⲁϥ ⲕⲁⲧⲁⲑⲉ ⲉⲛⲧⲁϥⲉⲓⲣⲉ ⲛⲁⲓ ⲧⲁⲧⲱⲱⲃⲉ ⲛⲁϥ ⲛⲛⲉϥϫⲓⲛϭⲟⲛⲥ ⲉⲛⲧⲁϥⲁⲁⲩ ⲛⲁⲓ</ab>
ⲉⲣⲉ ⲡⲣⲱⲙⲉ ⲛⲁⲑⲏⲧ ⲟ ⲛⲑⲉ ⲛⲟⲩⲉⲓⲱϩⲉ ⲁⲩⲱ ⲡⲣⲱⲙⲉ ⲛⲁⲧⲥⲃⲱ ⲛⲑⲉ ⲛⲟⲩϭⲱⲙ</ab>
ⲉⲕϣⲁⲛⲕⲁⲁϥ ϥⲛⲁⲣϣⲛⲁ ⲁⲩⲱ ⲛⲉϥⲣⲛⲧⲏϭ ⲧⲏⲣϥ ⲛϥⲣϫϩⲓⲙ ⲛⲥⲉⲧⲁⲩⲟ ⲉϩⲣⲁⲓ ⲛⲛϫⲟⲗϫⲗ ⲛⲛⲉϥⲱⲛⲉ</ab>
ⲙⲛⲛⲥⲱⲥ ⲁⲛⲟⲕ ⲁⲓⲙⲉⲧⲁⲛⲟⲉⲓ ⲁⲓϭⲱϣⲧ ⲉⲥⲉⲧⲡⲧⲉⲥⲃⲱ ϣⲁⲧⲛⲁⲩ ⲕⲛⲉϫⲡⲣⲉϥϫⲛⲁⲁⲩ ⲉⲕⲛⲁⲧⲱⲟⲩⲛ ⲇⲉ ϩⲁⲡϩⲓⲛⲏⲃ ⲧⲛⲁⲩ</ab>
ⲟⲩⲁⲡⲣⲏⲧⲉ ⲙⲛ ⲕϫⲓⲣⲉⲕⲣⲓⲕⲉ ⲕⲛⲕⲟⲧⲕ ⲛⲟⲩⲁⲡⲣⲏⲧⲉ ⲕⲕⲱⲗϫ ⲛⲛⲉⲕϭⲓϫ ϩⲁⲕⲟⲩⲛⲅ ⲛⲟⲩⲁⲡⲣⲏⲧⲉ</ab>
ⲉϣⲱⲡⲉ ⲇⲉ ⲉⲕϣⲁⲛⲣⲡⲁⲓ ⲧⲙⲛⲧϩⲏⲕⲉ ⲛⲏⲩ ⲛⲁⲕ ⲉⲥⲙⲟⲟϣⲉ ⲁⲩⲱ ⲡⲉϭⲣⲱϩ ⲛⲑⲉ ⲛⲟⲩⲇⲣⲟⲙⲉⲩⲉ ⲉⲛⲁⲛⲟⲩϥ</ab>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>