ⲡⲁϣⲏⲣⲉ ϯϩⲧⲏⲕ ⲉⲧⲁⲥⲟⲫⲓⲁ ⲣⲉⲕⲧⲡⲉⲕⲙⲁⲁϫⲉ ⲇⲉ ⲉⲛⲁϣⲁϫⲉ</ab>
ϫⲉ ⲉⲕⲉϩⲁⲣⲉϩ ⲉⲩⲙⲉⲉⲩⲉ ⲉⲛⲁⲛⲟⲩϥ ϯϩⲱⲛ ⲇⲉ ⲉⲧⲟⲟⲧⲕ ⲉⲧⲁⲓⲥⲑⲏⲥⲓⲥ ⲛⲛⲁⲥⲡⲟⲧⲟⲩ</ab>
ⲙⲡⲣϯϩⲧⲏⲕ ⲉⲩⲥϩⲓⲙⲉ ⲉⲥϩⲟⲟⲩ ⲟⲩⲉⲃⲓⲱ ⲅⲁⲣ ⲡⲉⲧⲧⲗⲧⲕ ⲉⲃⲟⲗ ϩⲛⲛⲉⲥⲡⲟⲧⲟⲩ ⲛⲟⲩⲥϩⲓⲙⲉ ⲙⲡⲟⲣⲛⲏ ⲧⲁⲓ ⲡⲣⲟⲥ ⲧⲉⲩⲛⲟⲩ ⲉⲥⲛⲁϯϩⲗⲟϭ ⲛⲧⲉⲕϣⲟⲩⲱⲃⲉ</ab>
ⲙⲛⲛⲥⲱⲥ ⲕⲛⲁϭⲛⲧⲥ ⲉⲥⲥⲁϣⲉ ⲉⲩⲥⲓϣⲉ ⲁⲩⲱ ⲉⲥⲧⲏⲙ ⲉϩⲟⲩⲉⲟⲩⲥⲏϥⲉ ⲛϩⲟ ⲥⲛⲁⲩ</ab>
ϩⲣⲁⲓ ⲅⲁⲣ ϩⲛⲧⲉⲥⲙⲑⲛⲧⲁⲑⲏⲧ ⲉⲣⲉⲛⲉⲥⲟⲩⲉⲣⲏⲧⲉ ϫⲓ ⲉⲡⲉⲥⲏⲧ ⲉⲛⲉⲧⲛⲁⲭⲣⲱ ⲙⲙⲟⲥ ⲙⲡⲙⲟⲩ ⲉⲁⲙⲛⲧⲉ ⲛⲉⲥϭⲟⲡ ⲇⲉ ⲧⲁϫⲣⲏⲩ ⲁⲛ</ab>
ⲛⲥⲙⲟⲟϣⲉ ⲅⲁⲣ ⲁⲛ ϩⲓⲛⲉϩⲓⲟⲟⲩⲉ ⲙⲡⲱⲛϩ ⲛⲉⲥϩⲓⲟⲟⲩⲉ ⲇⲉ ϣⲧⲣⲧⲱⲣ ⲁⲩⲱ ⲥⲉϩⲏⲡ</ab>
ⲧⲉⲛⲟⲩ ϭⲉ ⲡⲁϣⲏⲣⲉ ⲥⲱⲧⲙ ⲉⲣⲟⲓ ⲁⲩⲱ ⲙⲡⲣⲥⲧⲟ ⲉⲃⲟⲗ ⲛⲛⲁϣⲁϫⲉ</ab>
ⲙⲁⲣⲉⲧⲉⲕϩⲓⲏ ⲟⲩⲉ ⲙⲙⲟⲥ ⲁⲩⲱ ⲙⲡⲣϩⲱⲛ ⲉϩⲟⲩⲛ ⲉⲛⲣⲟ ⲙⲡⲉⲥⲏⲓ</ab>
ϫⲉ ⲛⲛⲉⲕϯ ⲙⲡⲉⲕⲱⲛϩ ⲛϩⲉⲛⲕⲟⲟⲩⲉ ⲁⲩⲱ ⲛⲅϯ ⲙⲡⲉⲕⲁϩⲉ ⲛϩⲉⲛⲁⲧⲛⲁ</ab>
ϫⲉ ⲛⲛⲉϩⲉⲛⲕⲟⲩⲉ ⲥⲓ ⲛⲧⲉⲕϭⲟⲙ ⲛⲧⲉⲛⲉⲕϩⲓⲥⲉ ⲃⲱⲕ ⲉϩⲟⲩⲛ ⲉⲛⲏⲓ ⲛϩⲉⲛⲕⲟⲟⲩⲉ</ab>
ⲙⲛⲛⲥⲱⲥ ⲛⲅⲣϩⲧⲏⲕ ϩⲛⲧⲉⲕⲙⲛⲧϩⲗⲗⲟ ⲉⲣϣⲁⲛⲛⲥⲁⲣⲝ ⲙⲡⲉⲕⲥⲱⲙⲁ ϩⲓⲧⲉ</ab>
ⲙⲛⲛⲥⲱⲥ ⲛⲅϫⲟⲟⲥ ϫⲉ ⲉⲧⲃⲉⲟⲩ ⲅⲁⲣ ⲛⲉⲓⲟⲩⲁϣⲟⲩ ⲁⲛ ⲡⲉ ⲉⲩϯⲥⲃⲱ ⲛⲁⲓ ⲁⲩⲱ ⲁⲡⲁϩⲏⲧ ⲣⲓⲕⲉ ⲉⲃⲟⲗ ⲛⲛⲉϫⲡⲓⲟ</ab>
ⲛⲅϫⲟⲟⲥ ⲇⲉ ϫⲉ ⲙⲡⲓⲥⲱⲧⲙ ⲉⲡⲉϩⲣⲟⲩ ⲙⲡⲉⲧϯⲥⲃⲱ ⲛⲁⲓ ⲁⲩⲱ ⲙⲡⲓⲣⲓⲕⲉ ⲙⲡⲁⲙⲁⲁϫⲉ</ab>
ⲡⲁⲣⲁⲕⲉϣⲏⲙ ⲁⲓϣⲱⲡⲉ ϩⲙⲡⲉⲑⲟⲟⲩ ⲛⲓⲙ ⲛⲧⲙⲏⲧⲉ ⲛⲛⲓⲥⲟⲟⲩϩⲥ ⲙⲛⲛⲓⲙⲏⲏϣⲉ</ab>
ⲥⲉⲙⲟⲟⲩ ⲉⲃⲟⲗ ϩⲛⲛⲉⲕⲁⲅⲅⲓⲟⲛ ⲁⲩⲱ ⲉⲃⲟⲗ ϩⲛⲛϣⲱⲧⲉ ⲛⲧⲉⲕⲡⲏⲅⲏ</ab>
ⲙⲡⲣⲧⲣⲉⲛⲉⲕⲙⲟⲟⲩ ⲡⲱⲛ ⲉⲃⲟⲗ ⲡⲃⲟⲗ ⲛⲧⲉⲕⲡⲏⲅⲏ ⲙⲁⲣⲉⲛⲉⲕⲙⲟⲟⲩ ⲇⲉ ⲙⲟⲟϣⲉ ϩⲛⲛⲉⲕⲡⲗⲁⲧⲓⲁ</ab>
ⲙⲁⲣⲉⲥϣⲱⲡⲉ ⲛⲁⲕ ⲟⲩⲁⲁⲕ ⲙⲡⲣⲧⲣⲉⲗⲁⲁⲩ ⲛϣⲙⲙⲟ ⲙⲉⲧⲉⲭⲉ ⲉⲣⲟⲥ ⲛⲙⲙⲁⲕ</ab>
ⲙⲁⲣⲉⲧⲡⲏⲅⲏ ⲙⲡⲉⲕⲙⲟⲟⲩ ϣⲱⲡⲉ ⲛⲁⲕ ⲟⲩⲁⲁⲕ ⲁⲩⲱ ⲛⲅⲉⲩⲫⲣⲁⲛⲉ ⲙⲛⲧⲉⲕⲥϩⲓⲙⲉ ⲛⲧⲉⲕⲙⲛⲧϣⲏⲣⲉ ϣⲏⲙ</ab>
ⲡⲉⲓⲟⲩⲗ ⲛⲧⲉⲕⲙⲛⲧϣⲃⲏⲣ ⲁⲩⲱ ⲡⲥⲏϭ ⲛⲛⲉⲕϩⲙⲟⲧ ⲙⲁⲣⲉϥϣⲁϫⲉ ⲛⲙⲙⲁⲕ ⲙⲁⲣⲉⲧⲉⲧⲉ ⲧⲱⲕ ⲧⲉ ϫⲓⲥⲉ ⲉⲣⲟⲕ ⲁⲩⲱ ⲛⲥⲟⲩⲁϩⲥ ⲛⲥⲱⲕ ⲛⲟⲩⲟⲉⲓϣ ⲛⲓⲙ ⲉⲕⲙⲟⲟϣⲉ ⲅⲁⲣ ϩⲛⲧⲙⲛⲧϣⲃⲏⲣ ⲛⲧⲁⲓ ⲕⲛⲁⲁϣⲁⲓ</ab>
ⲙⲡⲣⲧⲁϣⲟⲕ ⲉⲣⲁⲧⲥ ⲛⲟⲩϣⲙⲙⲱ ⲟⲩⲇⲉ ⲙⲡⲣϯ ⲙⲡⲉⲕⲟⲩⲟⲓ ⲉⲛⲉϭⲃⲟⲓ ⲛⲧⲉⲧⲛⲧⲱⲕ ⲁⲛ ⲧⲉ</ab>
ⲛⲉϩⲓⲟⲟⲩⲉ ⲅⲁⲣ ⲙⲡⲣⲱⲙⲉ ⲙⲡⲉⲙⲧⲟ ⲉⲃⲟⲗ ⲛⲛⲃⲁⲗ ⲙⲡⲛⲟⲩⲧⲉ ϥϭⲱϣⲧ ⲇⲉ ⲉϫⲛⲛⲉⲩϩⲓⲟⲟⲩⲉ ⲧⲏⲣⲟⲩ</ab>
ⲙⲡⲁⲣⲁⲛⲟⲙⲓⲁ ϭⲱⲣϭ ⲉⲡⲣⲱⲙⲉ ⲉⲩϩⲱⲕ ⲇⲉ ⲙⲡⲟⲩⲁ ⲙⲡⲟⲩⲁ ϩⲛⲙⲙⲣⲣⲉ ⲛⲛⲉϥⲛⲟⲃⲉ</ab>
ⲉⲣⲉⲡⲁⲓ ⲛⲁⲙⲟⲩ ⲙⲛⲛⲓⲙⲏⲏϣⲉ ⲉⲧⲃⲉⲧⲉϥⲙⲛⲧⲁⲧⲥⲃⲱ ⲁⲩⲛⲟϫϥ ⲇⲉ ⲉⲃⲟⲗ ϩⲙⲡⲁϣⲁⲓ ⲙⲡⲉϥⲟⲩⲛⲟϥ ⲁⲩⲱ ⲁϥⲧⲁⲕⲟ ⲉⲧⲃⲉⲧⲉϥⲙⲛⲧⲁⲑⲏⲧ</ab>