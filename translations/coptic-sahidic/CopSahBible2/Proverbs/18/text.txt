ϣⲁⲣⲉⲡⲣⲱⲙⲉ ⲉⲧⲟⲩⲉϣⲡⲱⲣϫ ⲉⲛⲉϥϣⲃⲉⲉⲣ ϣⲓⲛⲉ ⲛⲥⲁⲟⲩⲗⲟⲓϭⲉ ⲡⲁⲓ ⲛⲧⲉⲓⲙⲓⲛⲉ ⲛⲁϣⲱⲡⲉ ϩⲁⲛⲟϭⲛⲉϭ ⲛⲟⲩⲟⲉⲓϣ ⲛⲓⲙ</ab>
ⲡⲁⲑⲏⲧ ⲣⲭⲣⲓⲁ ⲛⲛⲧⲥⲟⲫⲓⲁ ϥⲟⲩⲉϣⲧⲙⲛⲧⲁⲑⲏⲧ ⲅⲁⲣ ⲛϩⲟⲩⲟ</ab>
ⲉⲣϣⲁⲛⲡⲁⲥⲉⲃⲏⲥ ⲉⲓ ⲉⲩⲙⲏⲏϣⲉ ⲙⲡⲉⲑⲟⲟⲩ ϣⲁϥⲕⲁⲧⲁⲫⲣⲟⲛⲓ ϣⲁⲣⲉⲟⲩⲥⲱϣ ⲇⲉ ⲉⲓ ⲉϫⲱϥ ⲙⲛⲟⲩⲛⲟϭⲛⲉϭ</ab>
ⲟⲩⲙⲟⲟⲩ ⲉϥϣⲏⲕ ⲡⲉ ⲡϣⲁϫⲉ ϩⲙⲡϩⲏⲧ ⲙⲡⲣⲱⲙⲉ ϣⲁⲣⲉⲧⲡⲏⲅⲏ ⲇⲉ ⲛⲧⲥⲟⲫⲓⲁ ⲃⲉⲉⲃⲉ ⲛⲥϥⲱϭⲉ ⲉϩⲣⲁⲓ ⲙⲛϭⲟⲙ ⲙⲙⲟⲥ ⲉϩⲱⲡ</ab>
ⲛⲁⲛⲟⲩϫⲓⲡϩⲟ ⲁⲛ ⲛⲟⲩⲁⲥⲉⲃⲏⲥ ⲁⲩⲱ ⲛϣϣⲉ ⲁⲛ ⲉⲥⲧⲉⲟⲩⲇⲓⲕⲁⲓⲟⲥ ⲉⲃⲟⲗ ϩⲛⲟⲩϩⲁⲡ</ab>
ⲛⲉⲥⲡⲟⲧⲟⲩ ⲙⲡⲁⲑⲏⲧ ⲛⲁⲛⲧϥ ⲉϩⲉⲛⲡⲉⲑⲟⲟⲩ ⲉⲣⲉⲧⲉϥⲧⲁⲡⲣⲟ ⲇⲉ ⲉⲧⲛⲁϣⲧ ⲉⲡⲓⲕⲁⲗⲓ ⲙⲡⲙⲟⲩ</ab>
ⲧⲧⲁⲡⲣⲟ ⲙⲡⲁⲑⲏⲧ ⲟⲩⲟⲩⲱϣϥ ⲛⲁϥ ⲧⲉ ⲁⲩⲱ ⲟⲩⲡⲁϣ ⲛⲧⲉϥⲯⲩⲭⲏ ⲛⲉ ⲛⲉϥⲥⲡⲟⲧⲟⲩ</ab>
ϣⲁⲣⲉⲑⲟⲧⲉ ⲣⲱϩⲧ ⲙⲡⲣⲉϥϫⲛⲁⲩ ⲛⲉⲯⲩⲭⲏ ⲇⲉ ⲛⲛϭⲁⲃϩⲏⲧ ⲛⲁϩⲕⲟ</ab>
ⲡⲉⲧⲉⲛϥⲧⲁⲗϭⲟ ⲙⲙⲟϥ ⲁⲛ ϩⲛⲛⲉϥϩⲃⲏⲩⲉ ⲡⲥⲟⲛ ⲡⲉ ⲙⲡⲉⲧⲧⲁⲕⲟ ⲙⲙⲟϥ ⲟⲩⲁⲁϥ ⲟⲩⲁⲑⲏⲧ ⲉϥϣⲁⲛϣⲓⲡⲉ ⲥⲛⲁⲱⲡ ⲉⲣⲟϥ ⲉⲩⲥⲟⲫⲓⲁ ⲁⲩⲱ ⲡⲉⲧⲧⲁⲗϭⲟ ⲙⲙⲟϥ ϩⲛⲛⲉϥϩⲃⲏⲩⲉ ⲑⲙⲙⲓⲛ ⲙⲙⲟϥ</ab>
ⲡⲣⲁⲛ ⲙⲡϫⲟⲉⲓⲥ ⲟⲩⲟⲩⲟⲛϩ ⲉⲃⲟⲗ ϩⲛⲧⲙⲛⲧⲛⲟϭ ⲛⲧⲉϥϭⲟⲙ ⲛⲇⲓⲕⲁⲓⲟⲥ ⲇⲉ ⲛⲁϫⲓⲥⲉ ⲙⲡⲡⲱⲧ ⲉⲣⲁⲧϥ</ab>
ⲡⲉϫⲡⲟ ⲛⲟⲩⲣⲱⲙⲉ ⲛⲣⲙⲙⲁⲟ ⲡⲉ ⲟⲩⲡⲟⲗⲓⲥ ⲉⲥⲧⲁϫⲣⲏⲩ ⲡⲉⲥⲉⲟⲟⲩ ⲇⲉ ⲣϩⲁⲓⲃⲉⲥ ⲉⲙⲁⲧⲉ</ab>
ⲡϩⲏⲧ ⲙⲡⲣⲱⲙⲉ ϫⲓⲥⲉ ϩⲁⲑⲏ ⲙⲡⲟⲩⲱϣϥ ⲁⲩⲱ ϣⲁϥⲑⲃⲃⲓⲟ ϩⲁⲑⲏ ⲙⲡⲉⲟⲟⲩ</ab>
ⲡⲉⲧⲛⲁϣⲁϫⲉ ⲉⲙⲡⲁⲧϥⲥⲱⲧⲙ ⲟⲩⲙⲛⲧⲁⲑⲏⲧ ⲛⲁϥ ⲧⲉ ⲙⲛⲟⲩⲛⲟϭⲛⲉϭ</ab>
ϣⲁⲣⲉⲟⲩϩⲙϩⲁⲗ ⲛⲥⲁⲃⲉ ⲧⲁⲗϭⲉⲟⲩϭⲱⲛⲧ ⲛⲟⲩⲣⲱⲙⲉ ⲛⲓⲙ ⲇⲉ ⲡⲉⲧⲛⲁϣϥⲓ ϩⲁⲟⲩⲣⲱⲙⲉ ⲛϩⲏⲧ ϣⲏⲙ</ab>
ⲡϩⲏⲧ ⲙⲡⲥⲁⲃⲉ ⲛⲁϫⲡⲟ ⲛⲁϥ ⲛⲟⲩⲁⲓⲥⲑⲏⲥⲓⲥ ⲉⲣⲉⲙⲙⲁⲁϫⲉ ⲇⲉ ⲛⲛⲥⲟⲫⲟⲥ ϣⲓⲛⲉ ⲛⲥⲁⲟⲩⲙⲉⲉⲩⲉ</ab>
ϣⲁⲣⲉⲛⲧⲁⲓⲟ ⲙⲡⲣⲱⲙⲉ ⲟⲩⲟϣⲥϥ ⲉⲃⲟⲗ ⲁⲩⲱ ϣⲁⲩⲥⲩⲛϩⲩⲥⲧⲁ ⲙⲙⲟϥ ⲛϩⲉⲛⲛⲟϭ</ab>
ϣⲁⲣⲉⲡⲇⲓⲕⲁⲓⲟⲥ ⲕⲁⲧⲉⲅⲟⲣⲓ ⲙⲙⲟϥ ⲟⲩⲁⲁϥ ϩⲙⲡⲉϥϣⲟⲣⲡ ⲛϣⲁϫⲉ ⲥⲉⲛⲁϫⲡⲓⲉⲡⲉⲧⲟⲩⲃⲏϥ ⲇⲉ ϩⲙⲡⲉⲧϥⲛⲁϩⲓⲧⲟⲟⲧϥ ⲉⲣⲟϥ</ab>
ϣⲁⲣⲉⲟⲩⲕⲗⲏⲣⲟⲥ ⲧⲁⲗϭⲉϩⲉⲛⲟⲩⲱϩⲙ ⲁⲩⲱ ϣⲁϥⲡⲱϣ ϩⲛⲛⲛⲟϭ</ab>
ⲉⲣⲉⲟⲩⲥⲟⲛ ⲉⲩⲃⲟⲏⲑⲓ ⲉⲣⲟϥ ϩⲓⲧⲛⲟⲩⲥⲟⲛ ⲟ ⲛⲑⲉ ⲛⲟⲩⲡⲟⲗⲓⲥ ⲉⲥⲟⲣϫ ⲁⲩⲱ ⲉⲥϫⲟⲥⲉ ϥϭⲙϭⲟⲙ ⲇⲉ ⲛⲑⲉ ⲛⲟⲩⲙⲛⲧⲉⲣⲟ ⲉⲥⲟⲣϫ</ab>
ⲉⲣⲉⲡⲣⲱⲙⲉ ⲛⲁⲙⲉϩϩⲏⲧϥ ⲉⲃⲟⲗ ϩⲛⲛⲕⲁⲣⲡⲟⲥ ⲛⲣⲱϥ ⲁⲩⲱ ⲉϥⲛⲁⲥⲉⲓ ⲛⲛⲕⲁⲣⲡⲟⲥ ⲛⲛⲉϥⲥⲡⲟⲧⲟⲩ</ab>
ⲉⲣⲉⲡⲙⲟⲩ ⲙⲛⲡⲱⲛϩ ⲛⲧϭⲓϫ ⲙⲡⲗⲁⲥ ⲛⲉⲧⲁⲙⲁϩⲧⲉ ⲇⲉ ⲙⲙⲟϥ ⲛⲁⲟⲩⲱⲙ ⲛⲛⲉϥⲕⲁⲣⲡⲟⲥ</ab>
ⲡⲉⲛⲧⲁϥϩⲉ ⲉⲩⲥϩⲓⲙⲉ ⲉⲛⲁⲛⲟⲩⲥ ⲁϥϩⲉ ⲉⲩϩⲙⲟⲧ ⲁϥϫⲓ ⲇⲉ ⲛⲟⲩⲟⲩⲣⲟⲧ ⲉⲃⲟⲗ ϩⲓⲧⲙⲡⲛⲟⲩⲧⲉ ⲡⲉⲧⲛⲁⲛⲟⲩϫⲉ ⲉⲃⲟⲗ ⲛⲟⲩⲥϩⲓⲙⲉ ⲉⲛⲁⲛⲟⲩⲥ ⲉϥⲛⲁⲛⲟⲩϫⲉ ⲉⲃⲟⲗ ⲛϩⲉⲛⲁⲅⲁⲑⲟⲛ ⲡⲉⲧⲛⲁϭⲱ ⲇⲉ ⲙⲛⲟⲩⲥϩⲓⲙⲉ ⲛⲛⲟⲉⲓⲕ ⲟⲩⲁⲑⲏⲧ ⲡⲉ ⲁⲩⲱ ⲟⲩϣⲁϥⲧⲉ ⲡⲉ</ab>
<gap reason=""/>
<gap reason=""/>