ⲛⲑⲉ ⲙⲡⲟⲩⲟⲓ ⲛⲟⲩⲙⲟⲟⲩ ⲧⲁⲓ ⲧⲉ ⲑⲉ ⲉⲧⲉⲣⲉⲡϩⲏⲧ ⲙⲡⲣⲣⲟ ϩⲛⲧϭⲓϫ ⲙⲛⲟⲩⲧⲉ ⲁⲩⲱ ⲡⲙⲁ ⲉⲧϥⲟⲩⲉϣⲧⲣⲉϥϭⲱϣⲧ ⲉⲣⲟϥ ϣⲁϥⲣⲁⲕⲧϥ ⲉⲣⲟϥ</ab>
ⲉⲣⲉⲣⲱⲙⲉ ⲛⲓⲙ ⲧⲙⲁⲓⲏⲩ ⲛⲁϥ ⲟⲩⲁⲁϥ ⲡⲛⲟⲩⲧⲉ ⲇⲉ ⲡⲉⲧⲥⲟⲟⲩⲧⲛ ⲛⲛϩⲏⲧ</ab>
ⲉⲣⲧⲙⲉ ⲁⲩⲱ ⲉϫⲉⲧⲙⲉ ⲥⲉⲥⲟⲧⲡ ⲛⲛⲁϩⲣⲙⲡⲛⲟⲩⲧⲉ ⲛϭⲓⲙⲙⲛⲧⲙⲉ ⲉϩⲟⲩⲉⲟⲩⲥⲛⲟϥ ⲛⲑⲩⲥⲓⲁ</ab>
ⲟⲩⲣⲱⲙⲉ ⲑⲛϫⲁⲥⲓϩⲏⲧ ⲉϫⲛⲟⲩⲥⲱϣ ⲟⲩⲛⲁϣⲧϩⲏⲧ ⲡⲉ ⲛⲟⲩⲟⲓⲛ ⲇⲉ ⲛⲛⲁⲥⲉⲃⲏⲥ ⲛⲉ ⲛⲛⲟⲃⲉ</ab>
<gap reason=""/>
ⲛⲉⲧϯϭⲟⲙ ⲛϩⲉⲛⲥⲟⲟⲩϩⲥ ϩⲛⲟⲩⲗⲁⲥ ⲛϣⲟⲗ ⲉϥⲡⲏⲧ ⲛⲥⲁϩⲉⲛⲡⲉⲧϣⲟⲩⲉⲓⲧ ⲁⲩⲱ ϥⲛⲏⲩ ⲉϫⲛⲙⲡⲁϣ ⲙⲡⲙⲟⲩ</ab>
ⲡⲧⲁⲕⲟ ⲛⲁϭⲟⲓⲗⲉ ⲉⲛⲁⲥⲉⲃⲏⲥ ⲛⲥⲉⲟⲩⲱϣ ⲅⲁⲣ ⲁⲛ ⲉⲣⲧⲙⲉ</ab>
ⲡϫⲟⲉⲓⲥ ⲛⲁϫⲟⲟⲩ ⲛⲛϩⲓⲟⲟⲩⲉ ⲉⲩϭⲟⲟⲙⲉ ⲛⲛⲉⲧϭⲟⲟⲙⲉ ⲛⲉϥϩⲃⲏⲩⲉ ⲇⲉ ⲧⲃⲃⲏⲩ ⲁⲩⲱ ⲥⲉⲥⲟⲩⲧⲱⲛ</ab>
ⲛⲁⲛⲟⲩⲟⲩⲱϩ ϩⲛⲟⲩⲕⲗϫⲉ ⲛⲟⲩϫⲉⲛⲉⲡⲱⲣ ϩⲛⲟⲩⲇⲓⲕⲁⲓⲟⲛ ⲉϩⲟⲩⲉⲟⲩⲱϩ ϩⲛϩⲉⲛⲙⲁ ⲉⲩϫⲏϩ ⲙⲛⲟⲩⲏⲓ ⲛⲃⲑⲣⲣⲉ ϩⲛⲟⲩϣⲟⲛⲧ</ab>
ⲙⲙⲛⲗⲁⲁⲩ ⲛⲁⲛⲁ ⲛⲧⲉⲯⲩⲭⲏ ⲙⲡⲁⲥⲉⲃⲏⲥ ⲏ ⲛⲉⲧⲛⲁⲛⲁⲩ ⲉⲣⲟⲥ</ab>
ⲉⲣⲉⲡⲉⲧⲁⲙⲁϩⲧⲉ ϯⲟⲥⲉ ⲡⲃⲁⲗϩⲏⲧ ⲛⲁⲥⲃⲟ ⲛϩⲟⲩⲟ ⲡⲥⲟⲫⲟⲥ ⲇⲉ ⲉⲧⲉⲓⲙⲉ ⲛⲁϣⲱⲡ ⲉⲣⲟϥ ⲙⲡⲥⲟⲟⲩⲛ</ab>
ⲡⲛⲟⲩⲧⲉ ⲛⲁⲧⲁⲕⲟ ⲛⲛϩⲏⲧ ⲛⲛⲁⲥⲉⲃⲏⲥ ⲁⲩⲱ ϣⲁϥⲥⲱϣϥ ⲛⲛⲁⲥⲉⲃⲏⲥ ϩⲛϩⲉⲛⲡⲉⲑⲟⲟⲩ</ab>
ⲡⲉⲧϣⲧⲁⲙ ⲛⲛⲉϥⲙⲁⲁϫⲉ ⲉⲧⲙⲥⲱⲧⲙ ⲉⲩϩⲏⲕⲉ ⲡⲁⲓ ⲛⲁⲱϣ ⲉϩⲣⲁⲓ ⲉⲡⲛⲟⲩⲧⲉ ⲛϥⲧⲙⲥⲱⲧⲙ ⲉⲣⲟϥ</ab>
ϣⲁⲣⲉⲟⲩϯ ϩⲛⲟⲩϩⲱⲡ ⲕⲧⲟ ⲉⲃⲟⲗ ⲛⲛⲟⲣⲅⲏ ⲡⲉⲧϯⲥⲟ ⲇⲉ ⲉϯⲇⲱⲣⲟⲛ ⲛⲁⲧⲟⲩⲛⲉⲥⲟⲩϭⲱⲛⲧ ⲉϥⲛⲁϣⲧ</ab>
ⲡⲟⲩⲛⲟϥ ⲛⲛⲇⲓⲕⲁⲓⲟⲥ ⲡⲉ ⲣⲡϩⲁⲡ ⲡⲉⲧⲧⲃⲃⲏⲩ ⲇⲉ ϫⲁϩⲙ ⲛⲧⲛⲛⲛⲣⲉϥⲣⲡⲉⲑⲟⲟⲩ ⲡⲣⲱⲙⲉ ⲙⲡⲁⲣⲁⲛⲟⲙⲟⲥ ⲛⲁϩⲉ ⲉϩⲣⲁⲓ ⲉϩⲉⲛⲡⲉⲑⲟⲟⲩ</ab>
ⲡⲣⲱⲙⲉ ⲇⲉ ⲉⲧⲥⲟⲣⲙ ϩⲛⲛⲉϩⲓⲟⲟⲩⲉ ⲛⲧⲇⲓⲕⲁⲓⲟⲥⲩⲛⲏ ϥⲛⲁϣⲱⲡⲉ ϩⲛⲧⲥⲟⲟⲩϩⲥ ⲛⲛϫⲱⲱⲣⲉ</ab>
ⲡⲣⲱⲙⲉ ⲉⲧϣⲁⲁⲧ ⲙⲉ ⲛⲟⲩⲟⲩⲛⲟϥ ⲡⲉⲧⲙⲉ ⲇⲉ ⲛⲟⲩⲇⲱⲣⲟⲛ ⲙⲛⲟⲩⲙⲛⲧⲣⲙⲙⲁⲟ ⲉⲛⲟϫⲥ ⲉⲧⲱⲱⲙⲉ ⲟⲩⲁⲥⲉⲃⲏⲥ ⲡⲉ</ab>
ⲙⲡⲁⲣⲁⲛⲟⲙⲟⲥ ⲥⲟϣϥ ⲛⲧⲙⲡⲇⲓⲕⲁⲓⲟⲥ</ab>
ⲛⲁⲛⲟⲩⲟⲩⲱϩ ϩⲓⲡϫⲁⲓⲉ ⲉϩⲟⲩⲉⲟⲩⲱϩ ⲙⲛⲟⲩⲥϩⲓⲙⲉ ⲛⲣⲉϥⲙⲓϣⲉ ⲁⲩⲱ ⲛⲣⲉϥϭⲱⲛⲧ</ab>
ⲟⲩⲛⲟⲩⲁϩⲟ ⲉϥⲥⲟⲧⲡ ⲛⲁϣⲱⲡⲉ ϩⲓⲣⲛⲧⲧⲁⲡⲣⲟ ⲛⲛⲥⲟⲫⲟⲥ ⲛⲣⲱⲙⲉ ⲇⲉ ⲛⲁⲑⲏⲧ ⲛⲁⲟⲙⲕϥ</ab>
ⲧⲉϩⲓⲏ ⲛⲧⲇⲓⲕⲁⲓⲟⲥⲩⲛⲏ ⲙⲛⲧⲙⲛⲧⲛⲁ ⲛⲁⲧⲁϩⲉⲡⲱⲛϩ ⲙⲛⲡⲉⲟⲟⲩ ϩⲛⲟⲩⲉⲓⲣⲏⲛⲏ</ab>
ⲁⲡⲥⲟⲫⲟⲥ ⲁⲗⲉ ⲉϫⲛⲙⲡⲟⲗⲓⲥ ⲉⲧϫⲟⲥⲉ ⲁⲩⲱ ⲁϥϣⲟⲣϣⲣ ⲙⲡϫⲓⲥⲉ ⲉⲧⲉⲣⲉⲛⲁⲥⲉⲃⲏⲥ ⲕⲱ ⲛϩⲧⲏⲩ ⲉⲣⲟϥ</ab>
ⲡⲉⲧϩⲁⲣⲉϩ ⲣⲱϥ ⲙⲛⲡⲉϥⲗⲁⲥ ⲉϥϩⲁⲣⲉϩ ⲉⲧⲉϥⲯⲩⲭⲏ</ab>
ⲡⲛⲁϣⲧⲉⲓⲙⲙⲉ ⲙⲛⲡⲃⲁⲃⲉⲣⲱⲙⲉ ⲡⲗⲟⲓⲙⲟⲥ ⲉⲣⲛⲧϥ ⲡⲣⲉϥⲙⲉⲥⲡⲉⲑⲟⲟⲩ ⲇⲉ ⲟⲩⲡⲁⲣⲁⲛⲟⲙⲟⲥ ⲡⲉ</ab>
ϣⲁⲣⲉⲛⲉⲡⲓⲑⲩⲙⲓⲁ ⲙⲉⲩⲧⲡⲣⲉϥϫⲛⲁⲁⲩ ⲛⲛⲉϥⲥⲟⲩⲧⲛⲧⲟⲟⲧϥ ⲅⲁⲣ ⲉⲃⲟⲗ ⲉⲣⲗⲁⲁⲩ</ab>
ⲡⲁⲥⲉⲃⲏⲥ ⲉⲡⲓⲑⲩⲙⲓ ⲉϩⲉⲛⲉⲡⲓⲑⲩⲙⲓⲁ ⲉⲩϩⲟⲟⲩ ⲙⲡⲉϩⲟⲟⲩ ⲧⲏⲣϥ ⲡⲇⲓⲕⲁⲓⲟⲥ ⲇⲉ ⲛⲁ ⲁⲩⲱ ϥϣⲛϩⲧⲏϥ ⲁϫⲛⲱϫⲛ</ab>
ⲧⲃⲟⲧⲉ ⲙⲡϫⲟⲉⲓⲥ ⲧⲉ ⲧⲉⲑⲩⲥⲓⲁ ⲛⲛⲁⲥⲉⲃⲏⲥ ⲕⲁⲓ ⲅⲁⲣ ⲉⲩⲧⲁⲗⲟ ⲙⲙⲟⲟⲩ ⲉϩⲣⲁⲓ ϩⲛⲟⲩⲙⲛⲧⲁⲧϩⲁⲡ</ab>
ⲡⲙⲛⲧⲣⲉ ⲛϭⲟⲗ ⲛⲁⲧⲁⲕⲟ ⲡⲣⲱⲙⲉ ⲇⲉ ⲛⲥⲙⲏⲧ ⲛⲁϣⲁϫⲉ ⲉϥϯϩⲧⲏϥ</ab>
ⲡⲣⲱⲙⲉ ⲛⲁⲥⲉⲃⲏⲥ ϣⲁϥⲧⲁϩⲉⲡⲉϥϩⲟ ⲉⲣⲁⲧϥ ϩⲛⲟⲩⲙⲛⲧⲁⲧϣⲓⲡⲉ ⲡⲉⲧⲥⲟⲩⲧⲱⲛ ⲇⲉ ⲉⲓⲙⲉ ⲉⲛⲉϥϩⲓⲟⲟⲩⲉ</ab>
ⲡⲉⲧⲉⲙⲛⲧϥⲧⲥⲟⲫⲓⲁ ⲟⲩⲇⲉ ⲙⲛⲧϥⲧⲙⲛⲧϫⲱⲱⲣⲉ ⲟⲩⲇⲉ ⲙⲛⲧϥϣⲟϫⲛⲉ ⲉⲃⲟⲗ ϩⲓⲧⲙⲡⲛⲟⲩⲧⲉ</ab>
ⲉϣⲁⲩⲥⲃⲧⲉⲟⲩϩⲧⲟ ⲉⲩϩⲟⲟⲩ ⲑⲙⲡⲟⲗⲉⲙⲟⲥ ⲉⲣⲉⲧⲃⲟⲏⲑⲓⲁ ⲇⲉ ⲛⲧⲙⲡⲛⲟⲩⲧⲉ</ab>