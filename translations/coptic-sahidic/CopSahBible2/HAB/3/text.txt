
ⲡϫⲟⲉⲓⲥ ⲁⲓⲥⲱⲧⲙ ⲉⲡⲉⲕϩⲣⲟⲟⲩ ⲁⲩⲱ ⲁⲓⲣϩⲟⲧⲉ ⲁⲓⲥⲟⲩⲉⲛ ⲛⲉϩⲃⲏⲩⲉ ⲁⲓⲣϣⲡⲏⲣⲉ ϩⲛ ⲧⲙⲏⲏⲧⲉ ⲛⲝⲱⲟⲛ ⲥⲛⲁⲩ ⲥⲉⲛⲁⲥⲟⲩⲱⲛⲅ ϩⲙ ⲡⲧⲣⲉ ⲛⲣⲙⲉⲡⲟⲟⲩⲉ ϩⲱⲛ ⲉϩⲟⲩⲛ ⲥⲉⲛⲁⲉⲓⲙⲉ ⲉⲣⲟⲕ ϩⲙ ⲡⲧⲣⲉ</ab>
ⲡⲛⲟⲩⲧⲉ ⲛⲁⲉⲓ ⲉⲃⲟⲗ ϩⲛ ⲑⲁⲓⲙⲁⲛ ⲁⲩⲱ ⲡⲡⲉⲧⲟⲩⲁⲁⲃ ⲉⲃⲟⲗ ϩⲙ ⲡⲧⲟⲟⲩ ⲛⲫⲁⲣⲁⲛ ⲉϥⲟϣ ⲛϣⲏⲛ ⲉϥⲟ ⲛϩⲁⲓⲃⲉⲥ ⲁ ⲡⲥⲁ ⲙⲡⲉϥⲉⲟⲟⲩ ϩⲉⲃⲥ ⲙⲡⲏⲩⲉ ⲁⲩⲱ ⲧⲟⲓⲕⲟⲩⲙⲉⲛⲏ ⲙⲟⲩϩ ϩⲙ ⲡⲉϥⲥⲙⲟⲩ</ab>
ⲡⲉϥϩⲏⲃⲥ ⲛⲁϣⲱⲡⲉ ⲛⲑⲉ ⲙⲡⲟⲩⲟⲉⲓⲛ ⲁⲩⲱ ⲟⲩⲛ ϩⲛⲧⲁⲡ ϩⲛ ⲛϥϭⲓϫ ⲁϥⲕⲱ ⲛⲟⲩⲁⲅⲁⲡⲏ ⲉⲥⲧⲁϫⲣⲏⲟⲩ ϩⲛ ⲧⲉϥϭⲟⲙ</ab>
ⲡϣⲁϫⲉ ⲛⲁⲙⲟⲟϣⲉ ϩⲁⲧⲉϥϩⲏ ⲁⲩⲱ ⲥⲉⲛⲁⲉⲓ ⲉⲃⲟⲗ ⲛⲥⲱϣⲉ ⲛϭⲓ ⲛϩⲁⲗⲁⲧⲉ ⲉⲩⲟⲩⲏϩ ⲛⲥⲱϥ</ab>
ⲁϩⲉⲣⲁⲧϥ ϩⲓϫⲛ ⲛⲥⲱϣⲉ ⲁ ⲡⲕⲁϩ ⲕⲓⲙ ⲁϥϭⲱϣⲧ ⲁⲩⲱ ⲁ ⲛϩⲉⲑⲛⲟⲥ ⲃⲱⲗ ⲉⲃⲟⲗ ⲁ ⲛⲧⲟⲩⲉⲓⲏ ⲟⲩⲱϣϥ ϩⲛ ⲟⲩϭⲟⲙ ⲁⲩⲃⲱⲗ ⲉⲃⲟⲗ ⲛϭⲓ ⲛⲃⲟⲩⲛⲟⲥ ϣⲁ ⲉⲛⲉϩ</ab>
ⲉⲡⲙⲁ ⲛⲛⲉϩⲓⲥⲉ ⲁⲓⲛⲁⲩ ⲉⲛⲉⲥⲕⲩⲛⲏ ⲛⲛⲉϭⲟⲟϣⲉ</ab>

ⲡⲕⲁϩ ⲛⲛⲉⲓⲉⲣⲱⲟⲩ ⲛⲁⲡⲱϩ ⲁⲩⲱ ⲁⲩⲡⲱⲧ ⲛϭⲓⲛⲉⲩⲙⲟⲟⲩ</ab>
ⲥⲉⲛⲁⲛⲁⲩ ⲉⲣⲟⲕ ⲛϭⲓⲛⲗⲁⲟⲥ ⲛⲥⲉϯⲛⲁⲁⲕⲉ ⲡⲉϫⲱⲱⲣⲉ ⲉⲃⲟⲗ ⲛⲛⲙⲟⲩⲛⲉⲓⲟⲟⲩⲉ ϩⲛⲛⲉϥϭⲓⲛⲙⲟⲟϣⲉ ⲡⲛⲟⲩⲛ ⲁϥϯ ⲙⲡⲉϥϩⲣⲟⲟⲩ ⲕⲁⲧⲁ ϫⲓⲥⲉ ⲙⲡⲉϥⲟⲩⲱⲛϩ ⲉⲃⲟⲗ</ab>
ⲁⲡⲣⲏ ϫⲓⲥⲉ ⲁⲩⲱ ⲡⲟⲟϩ ⲁϥⲁϩⲉⲣⲁⲧϥ ϩⲛⲧⲉϥⲧⲁⲝⲓⲥ ⲥⲉⲛⲁⲙⲟⲟϣⲉ ⲉⲡⲟⲩⲱⲛϩ ⲉⲃⲟⲗ ⲛϭⲓⲛⲉⲕⲥⲟⲧⲉ ⲁⲩⲱ ⲡⲟⲩⲟⲉⲓⲛ ⲛⲛⲉϥⲣⲏϭⲉ ⲛⲛⲉⲕϩⲟⲡⲗⲟⲛ</ab>
ϩⲙⲡⲉⲕϭⲱⲛⲧ ⲕⲛⲁⲧⲥⲃⲕⲉⲡⲕⲁϩ ⲁⲩⲱ ϩⲙⲡⲉⲕⲑⲩⲙⲟⲥ</ab>
ⲕⲛⲁⲉⲓⲛⲉ ⲉⲡⲉⲥⲏⲧ ⲛⲛϩⲉⲑⲛⲟⲥ· ⲁⲕⲉⲓ ⲉⲃⲟⲗ ⲉⲡⲟⲩϫⲁⲓ ⲙⲡⲉⲕⲗⲁⲟⲥ ⲉⲧⲣⲉⲕⲛⲟⲩϩⲙ̄ ⲛⲛⲉⲕⲭⲣⲓⲥⲧⲟⲥ ⲁⲕⲛⲟⲩϫⲛ ⲟⲩⲙⲟⲩ ⲉϫⲛⲧⲁⲁⲡⲉ</ab>





