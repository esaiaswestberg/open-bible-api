ⲙⲡⲣⲕⲁϩⲧⲏⲕ ⲉⲛⲉⲕⲭⲣⲏⲙⲁ ⲙⲡⲣϫⲟⲟⲥ ϫⲉ ⲥⲉⲣⲱϣⲉ ⲉⲣⲟⲓ ϩⲙ ⲡⲁⲱⲛϩ</ab>
ⲙⲡⲣⲟⲩⲁϩⲕ ⲛⲥⲁ ⲡⲉⲕϩⲏⲧ ⲁⲩⲱ ⲧⲉⲕϭⲟⲙ &lt;ⲉⲧⲣⲉⲕⲙⲟⲟϣⲉ ϩⲛ ⲛⲟⲩⲱϣ ⲙⲡⲉⲕϩⲏⲧ&gt;</ab>
ⲙⲡⲣϫⲟⲟⲥ ϫⲉ ⲛⲓⲙ ⲡⲉⲧⲛⲁϭⲙϭⲟⲙ ⲉⲣⲟⲓ {ⲉⲧⲣⲉⲕⲙⲟⲟϣⲉ ϩⲛ ⲛⲟⲩⲱϣ ⲙⲡⲉⲕϩⲏⲧ} ⲡϫⲟⲉⲓⲥ ⲅⲁⲣ ϩⲛ ⲟⲩϫⲓⲕⲃⲁ ϥⲛⲁϫⲓⲕⲃⲁ ⲛϩⲏⲧⲕ</ab>
ⲙⲡⲣϫⲟⲟⲥ ϫⲉ ⲛⲧⲉⲣⲓⲣⲛⲟⲃⲉ ⲛⲧⲁⲟⲩ ϣⲱⲡⲉ ⲛⲁⲓ ⲡϫⲟⲉⲓⲥ ⲅⲁⲣ ⲟⲩϩⲁⲣϣϩⲏⲧ ⲡⲉ</ab>
ⲙⲡⲣⲣⲁⲑⲟⲧⲉ ϫⲉ ⲉⲥⲛⲁⲕⲱ ⲉⲃⲟⲗ ⲁⲩⲱ ⲛⲅⲟⲩⲉϩⲛⲟⲃⲉ ⲉϫⲛ ⲛⲉⲕⲛⲟⲃⲉ</ab>
ⲙⲡⲣϫⲟⲟⲥ ϫⲉ ⲛⲁϣⲉⲧⲉϥⲙⲛⲧϣⲁⲛϩⲧⲏϥ ⲁⲩⲱ ϥⲛⲁⲕⲱ ⲉⲃⲟⲗ ⲙⲡⲁϣⲁⲓ ⲛⲛⲁⲛⲟⲃⲉ ⲉⲣⲉⲡⲛⲁ ⲅⲁⲣ ⲙⲛ ⲧⲟⲣⲅⲏ ⲛⲧⲟⲟⲧϥ ⲁⲩⲱ ⲡⲉϥϭⲱⲛⲧ ⲛⲛⲏⲩ ⲉϫⲛ ϩⲉⲛⲣⲉϥⲣⲛⲟⲃⲉ</ab>
ⲙⲡⲣⲱⲥⲕ ⲉⲕⲉⲧⲕ ⲉⲡϫⲟⲉⲓⲥ ⲙⲡⲣϯⲟⲩϩⲟⲟⲩ ⲛⲥⲁ ⲟⲩϩⲟⲟⲩ ⲧⲟⲣⲅⲏ ⲅⲁⲣ ⲙⲡϫⲟⲉⲓⲥ ⲛⲛⲏⲩ ϩⲛ ⲟⲩϣⲥⲛⲉ ⲛⲅⲧⲁⲕⲟ ϩⲙ ⲡⲉⲩⲟⲉⲓϣ ⲙⲡϫⲓⲕⲃⲁ</ab>
ⲙⲡⲣⲕⲁϩⲧⲏⲕ ⲉϩⲉⲛⲭⲣⲏⲙⲁ ⲛϫⲓⲛϭⲟⲛⲥ ⲛⲥⲉⲛⲁϯϩⲏⲩ ⲅⲁⲣ ⲁⲛ ⲙⲙⲟⲕ ⲗⲗⲁⲁⲩ ϩⲙ ⲡⲉϩⲟⲟⲩ ⲙⲫⲓⲥⲉ</ab>
ⲙⲡⲣϣⲱϣ ⲙⲛ ⲧⲏⲩ ⲛⲓⲙ ⲙⲡⲣⲙⲟⲟϣⲉ ϩⲓ ϩⲓⲏ ⲛⲓⲙ</ab>
ϣⲱⲡⲉ ⲉⲕⲧⲁϫⲣⲏⲩ ϩⲛ ⲧⲉⲕⲙⲛⲧⲣⲙⲛϩⲏⲧ ⲁⲩⲱ ⲡⲉⲕϣⲁϫⲉ ⲙⲁⲣⲉϥϣⲱⲡⲉ ⲉⲟⲩⲁⲁ ⲡⲉ</ab>
ϣⲱⲡⲉ ⲉⲕϭⲉⲡⲏ ⲉⲥⲱⲧⲙ ⲁⲩⲱ ⲛⲅϫⲉⲛⲉⲕϣⲁϫⲉ ϩⲛ ⲟⲩⲙⲛⲧϩⲁⲣϣϩⲏⲧ</ab>
ⲉϣϫⲉ ⲛⲧⲕⲟⲩⲙⲛⲧⲣⲙⲛϩⲏⲧ ⲁϫⲓⲥ ⲙⲡⲉⲧϩⲓⲧⲟⲩⲱⲕ ⲉϣⲱⲡⲉ ⲙⲙⲟⲛ ⲕⲁⲧⲉⲕϭⲓϫ ⲉⲣⲛ ⲣⲱⲕ</ab>
ⲉⲣⲉⲡⲉⲟⲟⲩ ⲅⲁⲣ ⲙⲛ ⲡⲉⲥⲱϣ ϩⲛ ⲧϭⲓⲛϣⲁϫⲉ ⲁⲩⲱ ⲡⲗⲁⲥ ⲙⲡⲣⲱⲙⲉ ⲡⲉ ⲡⲉϥϩⲉ</ab>
ⲙⲡⲣⲧⲣⲉⲩⲙⲟⲩⲧⲉ ⲉⲣⲟⲕ ϫⲉ ⲡⲣⲉϥⲕⲁⲥⲕⲥ ⲁⲩⲱ ⲙⲡⲣⲧⲣⲉⲩϭⲱⲣϭ ⲉⲣⲟⲕ ϩⲙ ⲡⲉⲕⲗⲁⲥ ⲟⲩⲛⲧⲉⲡⲣⲉϥϫⲓⲟⲩⲉ ⲅⲁⲣ ⲟⲩϣⲓⲡⲉ ⲁⲩⲱ ⲟⲩⲛⲟⲩⲁⲣⲓⲕⲉ ⲉϥϩⲟⲟⲩ ϩⲙ ⲡⲉⲧⲟ ⲗⲗⲁⲥ ⲥⲛⲁⲩ</ab>
ⲙⲡⲣⲣⲁⲧⲥⲟⲟⲩⲛ ϩⲛ ⲟⲩⲛⲟϭ ⲙⲛ ⲟⲩⲕⲟⲩⲉⲓ (cap 6 v 1) ⲉⲡⲙⲁ ⲛⲧⲣⲉⲕⲣϣⲃⲏⲣ ⲙⲡⲣⲣϫⲁϫⲉ ⲡⲣⲁⲛ ⲅⲁⲣ ⲉⲑⲟⲟⲩ ⲉϥⲛⲁⲕⲗⲏⲣⲟⲛⲟⲙⲉⲓ ⲙⲡϣⲓⲡⲉ ⲛⲙ ⲡⲛⲟϭⲛⲉϭ ⲧⲁⲓ ⲧⲉ ⲑⲉ ⲙⲡⲣⲉϥⲣⲛⲟⲃⲉ ⲗⲗⲁⲥ ⲥⲛⲁⲩ</ab>