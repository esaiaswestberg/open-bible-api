ⲙⲡⲣⲕⲱϩ ⲉⲧⲉⲕⲥϩⲓⲙⲉ ⲙⲡⲣϯⲥⲃⲱ ⲛⲁⲥ ⲉϫⲱⲕ ⲛⲟⲩⲥⲃⲱ ⲉⲥϩⲟⲟⲩ</ab>
ⲙⲡⲣϯ ⲙⲡⲉⲕϩⲏⲧ ⲉⲧⲉⲕⲥϩⲓⲙⲉ ⲉⲧⲣⲉⲥⲁⲗⲉ ⲉϩⲣⲁⲓ ⲉϫⲛ ⲧⲉⲕϭⲟⲙ</ab>
ⲙⲡⲣⲧⲱⲙⲛⲧ ⲉⲩⲥϩⲓⲙⲉ ⲛϩⲉⲧⲉⲣⲁ ⲙⲏⲡⲟⲧⲉ ⲛⲅϩⲉ ϩⲛ ⲛⲉⲥϭⲟⲣϭⲥ</ab>
ⲙⲡⲣⲧⲁϣⲟⲕ ϩⲁⲧⲛ ⲧⲉⲧⲯⲁⲗⲗⲉⲓ ⲙⲏⲡⲟⲧⲉ ⲛⲅⲧⲁⲕⲟ ϩⲛ ⲛⲉⲥϩⲃⲏⲩⲉ</ab>
ⲙⲡⲣⲙⲉϣⲧⲟⲩⲡⲁⲣⲑⲉⲛⲟⲥ ⲙⲏⲡⲟⲧⲉ ⲛⲅⲥⲕⲁⲛⲇⲁⲗⲓⲍⲉ ϩⲙ ⲡⲉⲥⲥⲁ</ab>
ⲙⲡⲣϯⲡⲉⲕϩⲏⲧ ⲛϩⲉⲛⲡⲟⲣⲛⲏ ϫⲉⲕⲁⲥ ⲛⲛⲉⲕⲧⲁⲕⲉⲧⲉⲕⲕⲗⲏⲣⲟⲛⲟⲙⲓⲁ</ab>
ⲙⲡⲣⲙⲟⲩⲣϣ ⲛⲛϩⲓⲣ ⲛⲟⲩⲡⲟⲗⲓⲥ ⲟⲩⲇⲉ ⲙⲡⲣⲕⲱⲧⲉ ϩⲛ ⲛⲉⲥⲙⲁ ⲛϫⲁⲓⲉ</ab>
ⲕⲧⲉⲛⲉⲕⲃⲁⲗ ⲉⲃⲟⲗ ⲛⲟⲩⲥϩⲓⲙⲉ ⲛⲥⲁⲓⲏ ⲁⲩⲱ ⲙⲡⲣⲙⲟⲩϣⲧ ⲛⲟⲩⲥⲁ ⲙⲡⲱⲕ ⲁⲛ ⲡⲉ ⲁϩⲁϩ ⲁⲩⲥⲱⲣⲙ ϩⲙ ⲡⲥⲁ ⲛⲛⲉϩⲓⲟⲙⲉ ⲁⲩⲱ ⲉⲃⲟⲗ ϩⲙ ⲡⲁⲓ ϣⲁⲣⲉⲟⲩⲙⲛⲧϣⲃⲏⲣⲙⲟⲩϩ ⲛⲑⲉ ⲛⲟⲩⲕⲱϩⲧ</ab>
ⲙⲡⲣϩⲙⲟⲟⲥ ⲗⲁⲁⲩ ϩⲁⲧⲛ ⲟⲩⲥϩⲓⲙⲉ ⲉⲩⲛⲧⲥϩⲁⲓ ⲁⲩⲱ ⲙⲡⲣϯⲥⲩⲙⲃⲟⲗⲏ ⲛⲙⲙⲁⲥ ⲉⲩⲏⲣⲡ ⲙⲏⲡⲟⲧⲉ ⲛⲧⲉⲡⲉⲕϩⲏⲧⲣⲁⲕⲧⲕ ⲉϫⲱⲥ ⲛⲅⲥⲗⲁⲁⲧⲉ ϩⲙ ⲡⲉⲕⲡⲛⲉⲩⲙⲁ ⲉⲡⲧⲁⲕⲟ</ab>
ⲙⲡⲣⲕⲱ ⲛⲥⲱⲕ ⲛⲟⲩϣⲃⲏⲣ ⲛⲁⲥ: ⲙⲡⲃⲣⲣⲉ ⲅⲁⲣ ϣⲏϣ ⲛⲙⲙⲁϥ ⲁⲛ ϫⲉ ⲛⲑⲉ ⲛⲟⲩⲏⲣⲡ ⲃⲃⲣⲣⲉ ⲧⲁⲓ ⲧⲉ ⲑⲉ ⲛⲟⲩϣⲃⲏⲣ ⲃⲃⲣⲣⲉ ⲉϣⲱⲡⲉ ⲉϥϣⲁⲛⲱⲥⲕ ϣⲁⲕⲥⲟⲟϥ ϩⲛ ⲟⲩⲟⲩⲛⲟϥ</ab>
ⲙⲡⲣⲕⲱϩ ⲉⲡⲉⲟⲟⲩ ⲙⲡⲣⲉϥⲣⲛⲟⲃⲉ ⲛⲅⲥⲟⲟⲩⲛ ⲅⲁⲣ ⲁⲛ ϫⲉ ⲟⲩ ⲡⲉ ⲡⲉϥϣⲟⲣϣⲣ</ab>
ⲙⲡⲣⲟⲩⲱϣ ϩⲛ ⲛⲟⲩⲱϣ ⲛⲛⲁⲥⲉⲃⲏⲥ ⲁⲣⲓⲡⲙⲉⲉⲩⲉ ϫⲉ ⲛⲥⲉⲛⲁⲧⲙⲁⲓⲟ ⲁⲛ ϣⲁ ⲁⲙⲛⲧⲉ</ab>
ⲥⲁϩⲱⲕ ⲉⲃⲟⲗ ⲛⲟⲩⲣⲱⲙⲉ ⲉⲩⲛⲧϥⲧⲉⲝⲟⲩⲥⲓⲁ ⲛϩⲱⲧⲃ ⲁⲩⲱ ⲛⲛⲉⲕⲙⲉⲉⲩⲉ ⲉⲑⲟⲧⲉ ⲙⲡⲙⲟⲩ ⲕⲁⲛ ⲉⲕϣⲁⲛϯⲡⲉⲕⲟⲩⲟⲓ ⲉⲣⲟϥ ⲙⲡⲣⲣⲛⲟⲃⲉ ϫⲉⲕⲁⲁⲥ ⲉⲛⲛⲉϥϥⲓ ⲙⲡⲉⲕⲱⲛϩ ⲉⲓⲙⲉ ϫⲉ ⲉⲕⲙⲟⲟϣⲉ ϩⲛ ⲧⲙⲏⲧⲉ ⲛϩⲉⲛϭⲟⲣϭⲥ ⲁⲩⲱ ϩⲓϫⲛ ⲛⲥⲟⲃⲧ ⲛⲟⲩⲡⲟⲗⲓⲥ</ab>
ⲕⲁⲧⲁ ⲧⲉⲕϭⲟⲙ ϯϩⲧⲏⲕ ⲉⲣⲟⲕ ⲉⲡⲉⲧϩⲓⲧⲟⲩⲱⲕ ⲁⲩⲱ ⲛⲅϫⲓϣⲟϫⲛⲉ ⲙⲛ ϩⲉⲛⲥⲟⲫⲟⲥ</ab>
ⲙⲁⲣⲉⲡⲉⲕϣⲟϫⲛⲉϣⲱⲡⲉ ⲙⲛ ϩⲉⲛⲥⲁⲃⲉ ⲁⲩⲱ ⲛⲉⲕϣⲁϫⲉ ⲧⲏⲣⲟⲩ ϩⲙ ⲡⲛⲟⲙⲟⲥ ⲙⲡⲉⲧϫⲟⲥⲉ</ab>
ⲙⲁⲣⲉϩⲉⲛⲣⲱⲙⲉ ⲛⲇⲓⲕⲁⲓⲟⲥ ϣⲱⲡⲉ ⲛϣⲃⲏⲣⲟⲩⲱⲙ ϩⲓ ⲥⲱ ⲁⲩⲱ ⲙⲁⲣⲉⲡⲉⲕϣⲟⲩϣⲟⲩϣⲱⲡⲉ ϩⲛ ⲑⲟⲧⲉ ⲙⲡϫⲟⲉⲓⲥ</ab>
ϣⲁⲩⲧⲁⲓⲉⲫⲱⲃ ϩⲛ ⲧϭⲓϫ ⲙⲡⲣⲉϥⲣⲉⲓⲟⲡⲉ ⲁⲩⲱ ⲡⲛⲟϭ ⲛⲟⲩⲗⲁⲟⲥ ⲟⲩⲥⲟⲫⲟⲥ ⲡⲉ ϩⲙ ⲡⲉϥϣⲁϫⲉ</ab>
ⲟⲩⲣⲉϥϯϩⲟⲧⲉ ϩⲛ ⲧⲉϥⲡⲟⲗⲓⲥ ⲡⲉ ⲟⲩⲣⲱⲙⲉ ⲛⲣⲉϥⲱϣ ⲉⲃⲟⲗ ⲁⲩⲱ ϣⲁⲩⲙⲉⲥⲧⲉⲡⲣⲉϥϥⲟϭϥ ⲉⲃⲟⲗ ϩⲙ ⲡⲉϥϣⲁϫⲉ</ab>