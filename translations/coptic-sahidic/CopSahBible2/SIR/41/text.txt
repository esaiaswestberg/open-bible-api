ⲱ ⲡⲙⲟⲩ ⲉϣϫⲉ ⲡⲉⲕⲣⲡⲙⲉⲉⲩⲉ ⲥⲁϣⲉ ⲛⲟⲩⲣⲱⲙⲉ ⲉϥⲥⲙⲟⲛⲧ ϩⲛ ⲛⲉϥϩⲩⲡⲁⲣⲭⲟⲛⲧⲁ ⲛⲟⲩⲣⲱⲙⲉ ⲉϥⲟ ⲛⲁⲧⲣⲟⲟⲩϣ ⲁⲩⲱ ⲉϥⲥⲟⲩⲧⲱⲛ ϩⲛ ϩⲱⲃ ⲛⲓⲙ ⲁⲩⲱ ⲉⲩⲛϭⲟⲙ ⲙⲙⲟϥ ⲉⲟⲩⲱⲙⲧⲉϥϩⲣⲉ</ab>
ⲱ ⲡⲙⲟⲩ ⲉϣϫⲉ ⲛⲁⲛⲟⲩⲡⲉⲕϩⲁⲡ ⲛⲟⲩⲣⲱⲙⲉ ⲛϩⲏⲕⲉ ⲉϥⲟ ⲛϭⲱⲃ ⲛϩⲗⲗⲟ ⲉⲙⲁⲧⲉ ⲉϥⲡⲉⲣⲓⲥⲡⲁ ϩⲛϩⲱⲃ ⲛⲓⲙ ⲉϥⲟ ⲛⲁⲧⲛⲁϩⲧⲉ ⲉⲁϥⲕⲱ ⲛⲥⲱϥ ⲛⲑⲩⲡⲟⲙⲟⲛⲏ</ab>
ⲙⲡⲣⲣϩⲟⲧⲉ ϩⲏⲧϥ ⲙⲡⲉⲕⲣⲓⲙⲁ ⲙⲡⲙⲟⲩ ⲁⲣⲓⲡⲙⲉⲉⲩⲉ ⲛⲛⲉⲕϣⲟⲣⲡ ⲙⲛ ⲛⲉⲕϩⲁⲉⲉⲩ</ab>
ϫⲉ ⲡⲁⲓ ⲡⲉ ⲡⲧⲱϣ ⲛⲥⲁⲣⲝ ⲛⲓⲙ ⲉⲃⲟⲗ ϩⲓⲧⲛ ⲡϫⲟⲉⲓⲥ ⲁⲩⲱ ⲉⲕⲛⲁϣⲥⲧⲉⲟⲩ ⲉⲃⲟⲗ ⲉⲡⲟⲩⲱϣ ⲙⲡⲉⲧϫⲟⲥⲉ ⲡⲉ ⲉⲓⲧⲉ ⲉⲕⲣⲙⲏⲧⲉ ⲉⲓⲧⲉ ⲉⲕⲣϣⲉ ⲉⲓⲧⲉ ⲉⲕⲣϣⲟ ⲛⲣⲟⲙⲡⲉ ⲙⲛϫⲡⲓⲉⲁϩⲉ ϩⲛ ⲁⲙⲛⲧⲉ</ab>
[ⲛϣ]ⲏⲣⲉ [ⲛⲛⲣⲉϥⲣ]ⲛⲟ[ⲃ]ⲉ ⲛⲁⲣϩⲛϣⲏⲣⲉ [ⲉⲩ]ⲃⲏⲧ [ⲁⲩ]ⲱ ⲛⲉⲧⲙⲟⲟϣⲉ ϩⲛ ⲙⲙⲁ ⲛϣⲱⲡⲉ ⲛⲛⲁⲥⲉⲃⲏⲥ</ab>
[ⲧⲉ]ⲕⲗⲏⲣⲟⲛⲟⲙⲓⲁ ⲛⲁⲧⲁⲕⲟ ⲛⲛϣⲏⲣⲉ ⲛⲛⲣⲉϥⲣⲛⲟⲃⲉ ⲁⲩⲱ ⲡⲛⲟϭⲛⲉϭ ⲛⲁⲙⲟⲩⲛ ⲉⲃⲟⲗ ⲙⲛ ⲡⲉⲩⲥⲡⲉⲣⲙⲁ</ab>
ϣⲁⲣⲉⲛϣⲏⲣⲉ ϭⲛⲁⲣⲓⲕⲉ ⲉⲩⲉⲓⲱⲧ ⲛⲁⲥⲉⲃⲏⲥ ϫⲉ ⲥⲉⲛⲁⲛⲉϭⲛⲟⲩϭⲟⲩ ⲉⲧⲃⲏⲧϥ</ab>
ⲟⲩⲟⲓ ⲛⲏⲧⲛ ⲛⲣⲱⲙⲉ ⲛⲁⲥⲉⲃⲏⲥ ⲛⲁⲓ ⲉⲛⲧⲁⲩⲕⲱ ⲛⲥⲱⲟⲩ ⲙⲡⲛⲟⲙⲟⲥ ⲙⲡⲛⲟⲩⲧⲉ ⲉⲧϫⲟⲥⲉ</ab>
ϫⲉ ⲉⲩϣⲁⲛϫⲡⲉⲧⲏⲩⲧⲛ ⲉⲩⲛⲁϫⲡⲉⲧⲏⲩⲧⲛ ⲉⲡⲥⲁϩⲟⲩ ⲁⲩⲱ ⲟⲛ ⲉⲧⲉⲧⲛϣⲁⲛⲙⲟⲩ ⲉⲩⲛⲁⲧⲉϣⲧⲏⲩⲧⲛ ⲉⲡⲥⲁϩⲟⲩ</ab>
ⲛⲕⲁ ⲛⲓⲙ ⲉⲛⲧⲁⲩⲉⲓ ⲉⲃⲟⲗ ϩⲙ ⲡⲕⲁϩ ⲉⲩⲛⲁⲕⲟⲧⲟⲩ ⲉⲡⲕⲁϩ ⲧⲁⲓ ⲧⲉ ⲑⲉ ⲛⲛⲁⲥⲉⲃⲏⲥ ⲉⲃⲟⲗ ϩⲙ ⲡⲥⲁϩⲟⲩ ⲉⲩⲛⲁ ⲉⲡⲧⲁⲕⲟ</ab>
ⲉⲣⲉⲫⲏⲃⲉ ⲛⲛⲣⲱⲙⲉ ϩⲙ ⲡⲉⲩⲥⲱⲙⲁ ⲡⲣⲁⲛ ⲇⲉ ⲛⲛⲣⲱⲙⲉ ⲉⲧⲛⲁⲛⲟⲩⲟⲩ ⲛⲁϥⲱⲧⲉ ⲉⲃⲟⲗ ⲁⲛ</ab>
ϥⲓⲡⲣⲟⲟⲩϣ ⲙⲡⲉⲕⲣⲁⲛ ϫⲉ ⲛⲧⲟϥ ⲡⲉⲧⲛⲁϭⲱ ⲛⲁⲕ ⲉϩⲟⲩⲉϣⲟ ⲛⲁϩⲟ ⲛⲛⲟϭ ⲛⲛⲟⲩⲃ</ab>
ⲟⲩⲏⲡⲉ ⲛϩⲟⲟⲩ ⲡⲉ…… ⲁⲩⲱ ⲟⲩⲛⲟⲩⲣⲁⲛ ⲉⲛⲁⲛⲟⲩϥ [ⲛⲁϣⲱ]ⲡⲉ ⲛϣⲁⲉⲛⲉϩ</ab>
ⲛⲁϣⲏⲣⲉ ⲁⲣⲉϩ ⲉⲧⲉⲥⲃⲱ ϩⲛ ⲟⲩⲉⲓⲣⲏⲛⲏ ⲟⲩⲥⲟⲫⲓⲁ ⲉⲥϩⲏⲡ ⲙⲛ ⲟⲩⲁϩⲟ ⲉⲛϥ[ⲟⲩ]ⲟⲛϩ ⲉⲃⲟⲗ ⲁⲛ ⲟⲩ ⲡⲉ ⲡⲉⲩϩⲏⲩ ⲙⲡⲉⲥⲛⲁⲩ</ab>
ⲛⲁⲛⲟⲩⲟⲩⲣⲱⲙⲉ ⲉϥϩⲱⲡ ⲛⲧⲉϥⲙⲛⲧⲥⲟϭ ⲉϩⲟⲩⲉ ⲟⲩⲣⲱⲙⲉ ⲉϥϩⲱⲡ ⲛⲧⲉϥⲙⲛⲧⲥⲁⲃⲉ</ab>
ⲉⲧⲃⲉ ⲡⲁⲓ ϭⲉ ϣⲓⲡⲉ ϩⲓ ⲡⲁϣⲁϫⲉ ⲛⲁⲛⲟⲩϣⲓⲡⲉ ⲅⲁⲣ ⲁⲛ ϩⲛ ϣⲓⲡⲉ ⲛⲓⲙ ⲁⲩⲱ ϩⲱⲃ ⲛⲓⲙ ⲥⲟⲧⲡ ⲁⲛ ⲛⲥⲟⲡ ⲛⲓⲙ ⲛⲟⲩⲟⲛ ⲛⲓⲙ</ab>
ϣⲓⲡⲉ ϩⲏⲧϥ ⲙⲡⲉⲧⲛⲉⲓⲱⲧ ⲙⲛ ⲧⲉⲧⲛⲙⲁⲁⲩ ϩⲓ ⲟⲩⲡⲟⲣⲛⲓⲁ ⲁⲩⲱ ϩⲏⲧϥ ⲛⲟⲩⲛⲟϭ ⲙⲛ ⲟⲩⲇⲩⲛⲁⲥⲧⲏⲥ ⲉⲧⲃⲉ ϭⲟⲗ</ab>
ⲁⲩⲱ ϩⲏⲧϥ ⲛⲟⲩⲕⲣⲓⲧⲏⲥ ⲙⲛ ⲟⲩⲁⲣⲭⲱⲛ ⲉⲧⲃⲉ ⲛⲟⲃⲉ ⲁⲩⲱ ϩⲏⲧϥ ⲛⲟⲩⲥⲩⲛⲁⲅⲱⲅⲏ ⲙⲛ ⲟⲩⲗⲁⲟⲥ ⲉⲧⲃⲉ ⲁⲛⲟⲙⲓⲁ ⲁⲩⲱ ϩⲏⲧϥ ⲛⲟⲩⲕⲟⲓⲛⲱⲛⲟⲥ ⲙⲛ ⲟⲩϣⲃⲏⲣ ⲉⲧⲃⲉ ϫⲓⲛϭⲟⲛⲥ</ab>
ⲁⲩⲱ ⲡⲙⲁ ⲉⲧⲕϭⲁⲗⲱⲟⲩ ⲉⲣⲟϥ ⲉⲧⲃⲉ ⲟⲩϩⲱϥⲧ ⲁⲩⲱ ϩⲏⲧⲥ ⲛⲧⲙⲉ ⲙⲡⲛⲟⲩⲧⲉ ⲙⲛ ⲧⲇⲓⲁⲑⲏⲕⲏ ……ⲟϫⲕ ϩⲛ ⲟⲩⲙⲁ ⲛⲥⲱ [ⲁⲩⲱ ϩⲏ]ⲧϥ {ϩ}ⲛⲟⲩⲙⲛⲧⲙⲁⲓϣⲓⲃⲉ ϩⲛ ⲟⲩϫⲓ ⲙⲛ ⲟⲩϯ</ab>
ⲁⲩⲱ ϩⲏⲧⲟⲩ ⲛⲛⲉⲧⲁⲥⲡⲁⲍⲉ ⲙⲙⲟⲕ ⲛⲅⲕⲁⲣⲱⲕ [ⲁ]ⲩⲱ ϩⲏⲧϥ ⲛⲛⲁⲩ ⲉⲩⲥϩⲓⲙⲉ ⲛϩⲉⲧⲉⲣⲁ</ab>
ⲁⲩⲱ ϩⲏⲧϥ ⲛⲕⲧⲉⲡⲉⲕϩⲟ ⲉⲃⲟⲗ ⲛⲟⲩⲥⲩⲅⲅⲉⲛⲏⲥ ⲁⲩⲱ ϩⲏⲧϥ ⲛⲟⲩϣⲱⲡ ⲙⲛ ⲟⲩϯ ⲁⲩⲱ ϩⲏⲧϥ ⲛⲛⲁⲩ ⲉⲩⲥϩⲓⲙⲉ ⲉⲩⲛⲧⲥϩⲁⲓ</ab>
ⲁⲩⲱ ϩⲏⲧϥ ⲙⲙⲉϣⲧⲧⲉϥϩⲙϩⲁⲗ ⲁⲩⲱ ⲙⲡⲣⲁϩⲉⲣⲁⲧⲕ ϩⲓϫⲛ ⲡⲉⲥⲙⲁ ⲛⲛⲕⲟⲧⲕ ⲁⲩⲱ ϩⲏⲧϥ ⲛϩⲛϣⲃⲉⲉⲣ ⲉⲧⲃⲉ ⲟⲩϣⲁϫⲉ ⲛⲛⲟϭⲛⲉϭ ⲁⲩⲱ ⲙⲡⲣⲛⲉϭⲛⲟⲩϭⲟⲩ ⲙⲛⲛⲥⲁ ⲧⲣⲉⲕϯⲛⲁⲩ</ab>
<gap reason=""/>
<gap reason=""/>
<gap reason=""/>
<gap reason=""/>
<gap reason=""/>