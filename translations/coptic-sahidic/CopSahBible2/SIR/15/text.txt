ⲡⲉⲧⲛⲁⲣϩⲟⲧⲉ ϩⲏⲧϥ ⲙⲡϫⲟⲉⲓⲥ ⲡⲉⲧⲛⲁⲁⲁⲥ ⲁⲩⲱ ⲡⲉⲧⲁⲙⲁϩⲧⲉ ⲙⲡⲛⲟⲙⲟⲥ ϥⲛⲁⲧⲁϩⲟⲥ</ab>
ⲥⲛⲁⲧⲱⲙⲛⲧ ⲉⲣⲟϥ ⲛⲑⲉ ⲛⲟⲩⲙⲁⲁⲩ ⲛⲥϣⲟⲡϥ ⲉⲣⲟⲥ ⲛⲑⲉ ⲛⲟⲩⲥϩⲓⲙⲉ ⲉⲥⲟⲩⲁⲁⲃ</ab>
ⲁⲩⲱ ⲥⲛⲁⲧⲥⲉϥ ⲟⲩⲙⲟⲟⲩ ⲛⲥⲟⲫⲓⲁ ⲥⲛⲁⲧⲙⲉϥ ⲟⲉⲓⲕ ⲙⲙⲛⲧⲥⲁⲃⲉ</ab>
ⲥⲛⲁⲧⲁϫⲣⲟϥ ⲉϫⲱⲥ ⲛϥⲧⲙⲣⲓⲕⲉ ⲁⲩⲱ ϥⲛⲁⲕⲁϩⲧⲏϥ ⲉⲣⲟⲥ ⲛϥⲧⲙϫⲓϣⲓⲡⲉ</ab>
ⲥⲛⲁϫⲓⲥⲉ ⲙⲙⲟϥ ⲡⲁⲣⲁ ⲛⲉⲧϩⲓⲧⲟⲩⲱϥ ⲁⲩⲱ ⲥⲛⲁⲟⲩⲱⲛ ⲛⲣⲱϥ ϩⲛ ⲧⲙⲏⲧⲉ ⲛⲟⲩⲙⲏⲏϣⲉ</ab>
ϥⲛⲁⲕⲗⲏⲣⲟⲛⲟⲙⲓ ⲛⲟⲩⲟⲩⲛⲟϥ ⲙⲛ ⲟⲩⲕⲗⲟⲙ ⲛⲧⲉⲗⲏⲗ ⲙⲛ ⲟⲩⲣⲁϣⲉ ⲛϣⲁⲉⲛⲉϩ</ab>
ⲙⲛ ⲣⲱⲙⲉ ⲛⲁⲧⲥⲃⲱ ⲛⲁⲧⲁϩⲟⲥ ⲁⲩⲱ ⲛⲉⲣⲱⲙⲉ ⲛⲣⲉϥⲣⲛⲟⲃⲉ ⲛⲁⲩ ⲉⲣⲟⲥ</ab>
ⲥⲟⲩⲏⲩ ⲉⲃⲟⲗ ⲛⲧⲙⲛⲧϫⲁⲥⲓϩⲏⲧ ⲛⲛⲉⲣⲱⲙⲉ ⲛⲣⲉϥϫⲓϭⲟⲗ ⲣⲡⲉⲥⲙⲉⲩⲉ</ab>
ⲛⲉⲥⲉ ⲡⲉⲥⲙⲟⲩ ⲁⲛ ϩⲛ ⲣⲱϥ ⲙⲡⲣⲉϥⲣⲛⲟⲃⲉ ϫⲉ ⲛⲧⲁⲩⲧⲛⲛⲟⲟⲩϥ ⲁⲛ ϩⲓⲧⲛ ⲡϫⲟⲉⲓⲥ</ab>
<gap reason="lacuna"/> ⲥⲟⲫⲓⲁ <gap reason="lacuna"/><gap reason="lacuna"/></ab>
ⲙⲡⲣϫⲟⲟⲥ ϫⲉ ⲛⲧⲁⲓ <gap reason="lacuna"/><gap reason="lacuna"/> ⲡϫⲟⲉⲓⲥ ⲛⲛⲉⲕⲉⲓⲣⲉ ⲙⲡⲉⲛⲧ…</ab>
ⲙⲡⲣϫⲟⲟⲥ ϫⲉ ⲛⲧⲟϥ ⲡⲉ ⲛⲧⲁϥⲡⲗⲁⲛⲁ ⲙⲙⲟⲓ ⲛϥⲣⲭⲣⲓⲁ ⲅⲁⲣ ⲁⲛ ⲛⲟⲩⲣⲱⲙⲉ ⲛⲣⲉϥⲣⲛⲟⲃⲉ</ab>
ⲁⲡϫⲟⲉⲓⲥⲙⲉⲥⲧⲉⲃⲟⲧⲉ ⲛⲓⲙ ⲁⲩⲱ ⲛⲉⲧⲣϩⲟⲧⲉ ϩⲏⲧϥ ⲙⲁⲩⲙⲉⲣⲓⲧⲟⲩ</ab>
ⲛⲧⲟϥ ϫⲓⲛ ⲛϣⲟⲣⲡ ⲡⲉⲛⲧⲁϥⲧⲁⲙⲓⲉⲡⲣⲱⲙⲉ ⲁⲩⲱ ⲁϥⲕⲁⲁϥ ϩⲛ ⲧϭⲓϫ ⲙⲡⲉϥϣⲟϫⲛⲉ</ab>
ⲉⲕϣⲁⲛⲟⲩⲱϣ ⲕⲛⲁϩⲁⲣⲉϩ ⲉⲛⲉⲛⲧⲟⲗⲏ ⲁⲩⲱ ⲕⲛⲁⲣⲧⲡⲓⲥⲧⲓⲥ ⲉⲧⲥⲟⲧⲡ</ab>
ⲁϥⲕⲱ ϩⲁⲧⲏⲕ ⲙⲡⲕⲱϩⲧ ⲙⲛ ⲡⲙⲟⲟⲩ ⲡⲉⲧⲕⲟⲩⲁϣϥ ⲕⲛⲁⲥⲟⲩⲧⲛⲧⲟⲟⲧⲕ ⲉⲣⲟϥ</ab>
ⲡⲱⲛϩ ⲙⲛ ⲡⲙⲟⲩ ⲙⲡⲉⲙⲧⲟ ⲉⲃⲟⲗ ⲛⲛⲣⲱⲙⲉ ⲁⲩⲱ ⲡⲉⲧⲕⲟⲩⲁϣϥ ⲥⲉⲛⲁⲧⲁⲁϥ ⲛⲁⲕ</ab>
ϫⲉ ⲟⲩⲛⲟϭ ⲧⲉ ⲧⲥⲟⲫⲓⲁ ⲙⲡϫⲟⲉⲓⲥ ϥⲧⲏⲕ ϩⲛ ⲧⲉϥϭⲟⲙ ⲁⲩⲱ ϥϭⲱϣⲧ ⲉϫⲱⲟⲩ ⲧⲏⲣⲟⲩ</ab>
ⲉⲣⲉⲛⲉϥⲃⲁⲗϭⲱϣⲧ ⲉϫⲛ ⲛⲉⲧⲣϩⲟⲧⲉ ϩⲏⲧϥ ⲁⲩⲱ ⲛⲧⲟϥ ⲡⲉⲧⲛⲁⲉⲓⲙⲉ ⲉⲛⲉϩⲃⲏⲩⲉ ⲧⲏⲣⲟⲩ ⲛⲛⲣⲱⲙⲉ</ab>
ⲙⲡϥϩⲱⲛ ⲉⲧⲟⲟⲧϥ ⲗⲗⲁⲁⲩ ⲉⲣϣⲁϥⲧⲉ ⲁⲩⲱ ⲙⲡϥ… <gap reason="lacuna"/></ab>