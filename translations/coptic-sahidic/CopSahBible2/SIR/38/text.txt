ⲙⲁⲧⲁⲉⲓⲉ ⲡⲥⲁⲉ[ⲓⲛ <gap reason="lacuna"/> ] ⲕⲁⲓ ⲅⲁⲣ ⲡϫⲟⲉⲓⲥ ⲡⲉⲛⲧⲁϥⲥⲟⲛⲧϥ</ab>
ⲉⲣⲉⲡⲧⲁⲗϭⲟ ⲅⲁⲣ ϩⲓⲧⲙ ⲡϫⲟⲉⲓⲥ ⲡⲛ[ⲟⲩ]ⲧⲉ ⲁⲩⲱ ϣⲁϥϫⲓⲧⲁⲉⲓⲟ ⲛⲑⲉ ⲛⲟⲩⲣⲣⲟ</ab>
ϣⲁⲣⲉⲧⲉⲡⲓⲥⲧⲏⲙⲏ ⲛⲟⲩⲥⲁⲉⲓⲛ ϫⲓⲥⲉ ⲛⲧⲉϥⲁⲡⲉ ⲁⲩⲱ ϣⲁⲩⲣϣⲡⲏⲣⲉ ⲙⲙⲟϥ ⲙⲡⲉⲙⲧⲟ ⲉⲃⲟⲗ ⲛϩⲛⲛⲟϭ</ab>
ⲁⲡϫⲟⲉⲓⲥ ⲥⲛⲧⲙⲡⲁϩⲣⲉ ⲉⲃⲟⲗ ϩⲙ ⲡⲕⲁϩ ⲁⲩⲱ ⲟⲩⲣⲱⲙⲉ ⲛⲥⲁⲃⲉ ⲙⲁϥⲙⲉⲥⲧⲱⲟⲩ</ab>
ⲙⲏ ⲛⲧⲁⲟⲩⲙⲟⲟⲩ ⲁⲛ ϩⲗⲟϭ ⲉⲃⲟⲗ ϩⲛ ⲟⲩϣⲉ ⲉⲧⲣⲉⲩⲉⲓⲙⲉ ⲉⲧⲉϥϭⲟⲙ</ab>
ⲁⲩⲱ ⲛⲧⲟϥ ⲡⲉⲛⲧⲁϥϯⲥⲃⲱ ⲛⲣⲣⲱⲙⲉ ⲉⲧⲣⲉⲩϫⲓⲉⲟⲟⲩ ϩⲛ ⲛⲉϥϣⲡⲏⲣⲉ</ab>
ⲁϥⲣⲡⲁϩⲣⲉ ⲛϩⲏⲧⲟⲩ ⲁϥϥⲓ ⲛⲛⲉⲩⲧⲕⲁⲥ</ab>
ⲉⲣⲉⲙⲡⲁⲥⲥⲟϭⲛ ⲛⲁⲧⲁⲙⲓⲉⲟⲩⲙⲓⲅⲙⲁ ϩⲛ ⲛⲁⲓ ⲁⲩⲱ ⲛⲛⲉⲛⲉϥϩⲃⲏⲩⲉ ⲱϫⲛ ϯⲣⲏⲛⲏ ⲉⲃⲟⲗ ϩⲓⲧⲟⲟⲧϥ ⲉⲧϩⲓϫⲛ ⲫⲟ ⲙⲡⲕⲁϩ</ab>
ⲡⲁϣⲏⲣⲉ ⲙⲡⲣⲟⲃϣⲕ ϩⲙ ⲡⲉⲕϣⲱⲛⲉ ⲁⲗⲗⲁ [ⲥⲟⲡⲥ ⲙⲡϫⲟⲉⲓ]ⲥ ⲁⲩⲱ ⲛⲧⲟϥ ⲉ[… ] ⲛⲁⲕ</ab>
[ⲥⲁ]ϩⲉ ⲉⲃⲟⲗ ⲙⲙⲟⲕ ⲙⲡⲛⲟⲃⲉ ⲁⲩⲱ ⲛⲅⲥⲟⲟⲩⲧⲛ ⲛⲛⲉⲕϭⲓϫ ⲁⲩⲱ ⲧⲃⲃⲟ ⲙⲡⲉⲕϩⲏⲧ ⲉⲛⲟⲃⲉ ⲛⲓⲙ</ab>
ϯ ⲛⲟⲩⲥϯⲛⲟⲩϥⲉ ⲙⲛ ⲟⲩⲣⲡⲙⲉⲉⲩⲉ ⲛⲥⲁⲙⲓⲧ ⲛⲅⲧⲁϣⲉⲧⲉⲕⲡⲣⲟⲥⲫⲟⲣⲁ ⲛⲑⲉ ⲛⲛⲉⲧⲉⲛⲥⲉϣⲟⲟⲡ ⲁⲛ</ab>
ⲛⲅϯⲙⲁ ⲛⲟⲩⲥⲁⲉⲓⲛ ⲕⲁⲓ ⲅⲁⲣ ⲡϫⲟⲉⲓⲥ ⲁϥⲥⲟⲛⲧϥ ⲙⲡⲣⲧⲣⲉϥⲟⲩⲉ ⲙⲙⲟⲕ ⲕⲁⲓ ⲅⲁⲣ ⲕⲛⲁⲣⲭⲣⲉⲓⲁ ⲛⲁϥ</ab>
ⲟⲩⲛⲟⲩⲟⲩⲟⲉⲓϣ ⲅⲁⲣ ⲉⲣⲉⲡⲥⲟⲟⲩⲧⲛ ϩⲛ ⲧⲉϥϭⲓϫ</ab>
ⲕⲁⲓ ⲅⲁⲣ ⲥⲉⲥⲟⲡⲥ ϩⲱⲟⲩ ⲙⲡϫⲟⲉⲓⲥ ϫⲉ ⲉϥⲉⲥⲟⲟⲩⲧⲛ ⲛⲁⲩ ⲙⲡⲉⲙⲧⲟⲛ ⲁⲩⲱ ⲡⲧⲁⲗϭⲟ ⲉⲧⲃⲉ ⲧⲉⲩϭⲓⲛⲱⲛϩ</ab>
ⲉⲣⲉⲡⲉⲧⲣⲛⲟⲃⲉ ⲙⲡⲉⲙⲧⲟ ⲉⲃⲟⲗ ⲙⲡⲉⲛⲧⲁϥⲧⲁⲙⲓⲟϥ ⲉⲓ ⲉⲧⲟⲟⲧϥ ⲙⲡⲥⲁⲉⲓⲛ</ab>
ⲣⲓⲙⲉ ⲉϫⲛ ⲟⲩⲕⲱⲱⲥ ⲛⲅⲁⲣⲭⲓ ⲛⲧⲟⲉⲓⲧ ⲛⲑⲉ ⲙⲡⲉⲧⲙⲟⲕϩ ⲉⲙⲁⲧⲉ ⲁⲩⲱ ⲛⲅⲗⲡⲉϥⲥⲱⲙⲁ ⲕⲁⲧⲁ ⲧⲉϥⲙⲓⲛⲉ ⲁⲩⲱ ⲙⲡⲣⲟⲃϣⲕ ⲉⲧⲉϥⲕⲁⲉⲓⲥⲉ</ab>
ⲁⲣⲓⲟⲩⲣⲓⲙⲉ ⲉϥⲛⲁϣⲧ ⲛⲅⲧⲁϣⲉⲟⲩⲛⲉϩⲡⲉ ⲛⲅⲣⲡⲉϥϩⲏⲃⲉ ⲕⲁⲧⲁ ⲡⲉϥⲙⲡϣⲁ ⲟⲩϩⲟⲟⲩ ϣⲁ ⲥⲛ[ⲁⲩ] ⲁⲩⲱ ⲛⲅⲥⲗⲥⲱⲗ […]</ab>
ϣⲁⲣⲉⲡⲙⲟⲩ ⲅⲁⲣ ϣⲱⲡⲉ ⲉⲧⲃⲉ ⲧⲗⲩ[ⲡⲏ] ⲁⲩⲱ ϣⲁⲣⲉⲧⲗⲩⲡⲏ ⲕⲱⲗϫ ⲛⲧϭⲟⲙ ⲙⲫⲏⲧ</ab>
ⲉϣⲁⲣⲉⲧⲗⲩⲡⲏ ⲟⲩⲱϩ ϩⲛ ϩⲉⲛϩⲓⲥⲉ ⲁⲩⲱ ⲧϭⲓⲛⲱⲛϩ ⲙⲫⲏⲕⲉ ϩⲙ ⲡⲉϥϩⲏⲧ</ab>
ⲙⲡⲣϯⲡⲉⲕϩⲏⲧ ⲉⲩⲗⲩⲡⲏ ⲥⲁϩⲱⲥ ⲉⲃⲟⲗ ⲙⲙⲟⲕ ⲉⲁⲕⲣⲡⲙⲉⲉⲩⲉ ⲛⲧⲉⲕϩⲁⲏ</ab>
ⲙⲡⲣⲣⲡⲱⲃϣ ⲙⲛⲑⲉ ⲅⲁⲣ ⲉⲧⲣⲉϥⲕⲟⲧϥ ⲉⲣⲟⲕ ⲁⲩⲱ ⲕⲛⲁϯϩⲏⲩ ⲁⲛ ⲙⲡⲁⲓ ⲁⲩⲱ ⲕⲛⲁⲑⲙⲕⲟⲕ</ab>
ⲁⲣⲓⲡⲙⲉⲉⲩⲉ ⲙⲡⲁϩⲁⲡ ϫⲉ ⲧⲁⲓ ⲧⲉ ⲑⲉ ⲙⲡⲱⲕ ⲁⲥϣⲱⲡⲉ ⲙⲙⲟⲓ ⲛⲥⲁϥ ⲁⲩⲱ ⲙⲙⲟⲕ ⲙⲡⲟⲟⲩ</ab>
ϩⲙ ⲡⲉⲛⲕⲟⲧⲕ ⲛⲟⲩⲕⲱⲱⲥ ⲙⲁⲧⲁⲗϭⲉⲡⲉϥⲣⲡⲙⲉⲉⲩⲉ ⲁⲩⲱ ⲛⲅⲥⲗⲥⲱⲗⲕ ⲉϫⲱϥ ϩⲙ ⲡⲓ ⲉⲃⲟⲗ ⲙⲡⲉϥ</ab>
ⲉⲣⲉⲧⲥⲟⲫⲓⲁ ⲛⲟⲩⲅⲣⲁⲙⲙⲁⲧⲉⲩⲥ ϩⲛ ⲟⲩⲟⲩⲟⲉⲓϣ ⲛⲥⲣϥⲉ ⲁⲩⲱ ⲡⲉⲧⲉⲣⲉⲛⲉϥϩⲃⲏⲩⲉ ⲥⲟⲃⲕ ⲛⲧⲟϥ ⲡⲉⲧⲛⲁⲣⲥⲟⲫⲟⲥ</ab>
ⲉϥⲛⲁⲣⲥⲟⲫⲟⲥ ϩⲛ ⲟⲩ ⲛϭⲓ ⲡⲉⲧⲁⲙⲁϩⲧⲉ ⲛⲟⲩϩⲃⲃⲉ ⲉϥϣⲟⲩϣⲟⲩ ⲙⲙⲟϥ ϩⲙ ⲡϣⲉ ⲙⲡⲉϥϫⲟⲕⲉϥ [………]ⲏⲕ ϩⲛ ⲛⲉϥ[ϩ]ⲃⲏⲩⲉ [ⲁⲩⲱ] ⲡⲉϥϣⲁϫⲉ […] ϩⲛ ⲡϣⲏⲣⲉ ϩⲱ ⲛⲙⲙⲁⲥⲉ</ab>
[ϥⲛⲁϯ] ⲙⲡⲉϥϩⲏⲧ ⲉⲩⲥⲟⲟⲩⲧⲛ ⲙⲡⲉϥⲧⲗⲟⲙ [ⲁ]ⲩⲱ ⲧⲉϥⲟⲩϣⲏ ⲛⲣⲟⲉⲓⲥ ⲡⲉ ϯϩⲣⲉ ⲛⲛⲉϥⲃⲁϩⲥⲉ</ab>
[ⲧ]ⲁⲓ ⲧⲉ ⲑⲉ ⲛϩⲁⲙϣⲉ ⲛⲓⲙ ϩⲓ ⲁⲣⲭⲓⲧⲉⲕⲧⲱⲛ ⲛⲓⲙ ⲡⲁⲓ ⲉϯⲣⲉ ⲛⲧⲉⲩϣⲏ ⲛⲑⲉ ⲙⲡⲉϩⲟⲟⲩ ⲛⲉⲧϣⲟϫⲧ ⲛϩⲛⲕⲗⲩⲙⲁ ⲛⲥⲫⲣⲁⲅⲓⲥ ⲁⲩⲱ ⲧⲉϥϩⲩⲡⲟⲙⲟⲛⲏ ⲡⲉ ϣⲓⲃⲉ ⲛⲁⲩⲁⲛ ϥⲛⲁϯ ⲙⲡⲉϥϩⲏⲧ ⲉⲩⲉⲓⲛⲉ ⲛⲍⲱⲅⲣⲁⲫⲓⲁ ⲁⲩⲱ ⲧⲉϥⲟⲩϣⲏ ⲛⲣⲟⲉⲓⲥ ⲡⲉ ϫⲉⲕⲡⲉϥϩⲱⲃ ⲉⲃⲟⲗ</ab>
ⲧⲁⲓ ⲧⲉ ⲑⲉ ⲛϩⲁⲙⲕⲗⲗⲉ ⲛⲓⲙ ⲉϥϩⲙⲟⲟⲥ ϩⲁⲧⲏ ⲡⲉⲙⲏϣ ⲉϥϯ ⲛϩⲧⲏϥ ⲉⲫⲱⲃ ⲙⲡⲡⲉⲛⲓⲡⲉ ⲡⲗϩⲱⲃ ⲙⲡⲕⲱϩⲧ ⲛⲁⲃⲗⲛⲉϥⲕⲁⲁⲥ ⲉⲃⲟⲗ ⲁⲩⲱ ⲉϥⲛⲁϯ ⲙⲛ ⲑⲙⲙⲉ ⲙⲡⲁϣ ⲡⲉϩⲣⲟⲟⲩ ⲙⲫⲁⲧⲏⲣ ⲛⲁⲧⲙⲧⲙ ⲛⲉϥⲙⲁⲁϫⲉ ⲉⲣⲉⲛⲉϥⲃⲁⲗ ϯ ⲛϩⲧⲏⲩ ⲉⲡⲓⲛⲉ ⲙⲡⲉϥϩⲛⲁⲁⲩ ϥⲛⲁϯ ⲙⲡⲉϥϩⲏⲧ ⲉϫⲉⲕⲛⲉϥϩⲃⲏⲩⲉ ⲉⲃⲟⲗ ⲁⲩⲱ ⲧⲉϥⲟⲩϣⲏ ⲛⲣⲟⲉⲓⲥ ⲡⲉ ⲧⲥⲁⲛⲟ ⲛⲧⲉⲩⲉⲙⲏ</ab>
ⲧⲁⲓ ⲧⲉ ⲑⲉ ⲙⲡⲕⲉⲣ[ⲁⲙⲉⲩⲥ ⲉϥϩⲙⲟⲟⲥ ⲉ]ⲡⲉϥϩⲱⲃ ⲉϥⲕⲧⲟ ⲙⲡⲉϥⲧⲣⲟⲭⲟⲥ ⲛⲛⲉϥⲟ[ⲩⲉⲣⲏⲧⲉ] ⲡⲁⲓ ⲉⲧϥⲓⲣⲟⲟⲩϣ ⲛⲟⲩⲟⲉⲓϣ ⲛⲓⲙ ⲙ[ⲡⲉϥ]ϩⲱⲃ ⲁⲩⲱ ⲉⲣⲉⲧⲉϥⲉⲓⲟⲡⲉ ⲧⲏⲣⲥ ϩⲛ ⲟⲩⲱ[ⲡ]</ab>
ϥⲛⲁϯⲥⲙⲟⲧ ⲉⲡⲟⲙⲉ ϩⲛ ⲛⲉϥϭⲃⲟⲉ[ⲓ] ⲁⲩⲱ ϥⲛⲁⲕⲱⲗϫ ⲛⲧⲉϥϭⲟⲙ ϩⲁ ⲛⲉϥⲟⲩⲉⲣⲏⲧⲉ ϥⲛⲁϯ ⲙⲡⲉϥϩⲏⲧ ⲉϫⲉⲕⲧⲧⲁϩⲥ ⲉⲃⲟⲗ ⲁⲩⲱ ⲧⲉϥⲟⲩϣⲏ ⲛⲣⲟⲉⲓⲥ ⲡⲉ ⲧⲃⲃⲟ ⲛⲧⲉϥϩⲣⲱ</ab>
ⲉⲣⲉⲛⲁⲓ ⲧⲏⲣⲟⲩ ⲕⲱ ⲛϩⲧⲏⲩ ⲉⲛⲉⲩϭⲓϫ ⲁⲩⲱ ⲉⲣⲉⲡⲟⲩⲁ ⲡⲟⲩⲁ ⲛⲁⲣⲥⲟⲫⲟⲥ ϩⲙ ⲡⲉϥϩⲱⲃ</ab>
ⲙⲛⲡⲟⲗⲓⲥ ⲛⲁϭⲱⲣϭ ⲁϫⲛⲧⲟⲩ ⲁⲩⲱ ⲛⲛⲉⲩⲟⲩⲱϩ ⲛϩⲏⲧⲥ ⲟⲩⲇⲉ ⲛⲛⲉⲩⲙⲟⲟϣⲉ</ab>
ⲛⲛⲉⲩϫⲓⲥⲉ ⲙⲙⲟⲟⲩ ϩⲛ ⲟⲩⲙⲏⲏϣⲉ ⲛⲛⲉⲩϩⲙⲟⲟⲥ ϩⲓ ⲧⲟϭⲥ ⲛⲣⲉϥϯϩⲁⲡ ⲁⲩⲱ ⲛⲉⲩⲙⲉⲕⲙⲟⲩⲕⲟⲩ ⲉⲩⲇⲓⲁⲑⲏⲕⲏ ⲛϩⲁⲡ ⲟⲩⲇⲉ ⲛⲉⲩⲟⲩⲱⲛϩ ⲉⲃⲟⲗ ⲛⲟⲩⲥⲃⲱ ⲙⲛ ⲟⲩⲕⲣⲓⲙⲁ ⲁⲩⲱ ⲛⲉⲩϩⲉ ⲉⲣⲟⲟⲩ ϩⲛ ϩⲉⲛⲡⲁⲣⲁⲃⲟⲗⲏ</ab>
ⲁⲗⲗⲁ ⲉⲩⲛⲁⲧⲁϫⲣⲟ ⲛⲛⲉⲩⲥⲱⲛⲧ ⲛϣⲁⲉⲛⲉϩ [ⲁⲩⲱ ⲡⲉⲩⲥⲟ]ⲡⲥ ϩⲛ ⲧⲉⲣⲅⲁⲥⲓⲁ ⲛ[ⲟⲩⲧ]ⲉⲭⲛⲏ [ⲡⲗⲏⲛ] ⲡⲉⲧⲛⲁϯ ⲙⲙⲁⲧⲉ ⲛⲧⲉϥⲯⲩⲭⲏ [ⲁⲩ]ⲱ ⲛϥⲙⲉⲉⲩⲉ ϩⲙ ⲡⲛⲟⲙⲟⲥ ⲙⲡⲉⲧϫⲟⲥⲉ</ab>
<gap reason=""/>