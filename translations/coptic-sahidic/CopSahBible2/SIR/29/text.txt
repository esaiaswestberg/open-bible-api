ⲡⲉⲧⲉⲓⲣⲉ [ⲛⲟⲩⲛⲁ ϥⲛⲁϫⲓ]ⲙⲏⲥⲉ ⲙⲡⲉⲧϩⲓⲧⲟⲩⲱϥ ⲁⲩⲱ ⲡⲉⲧⲥⲟⲟⲩⲧⲛ ⲛⲧⲟⲟⲧϥ ⲉⲃⲟⲗ ⲉϥⲁⲣⲉϩ ⲉⲛⲉⲛⲧⲟⲗⲏ</ab>
ϯ ⲙⲡⲉⲧϩⲓⲧⲟⲩⲱⲕ ⲙⲡⲉⲟⲩⲟⲉⲓϣ ⲉⲧϥ[ⲣⲭⲣ]ⲓⲁ ⲁⲩⲱ ⲟⲛ ⲛⲅϯ ⲙⲡⲉⲧϩⲓⲧⲟⲩⲱⲕ ⲙⲡⲉϥⲧⲉ</ab>
ⲙⲁⲧⲁϫⲣⲉⲡϣⲁϫⲉ ⲛⲅⲧⲁⲛϩⲟⲩⲧⲕ ⲛⲙⲙⲁϥ ⲁⲩⲱ ⲕⲛⲁϩⲉ ⲉⲧⲉⲭⲣⲓⲁ ⲛⲟⲩⲟⲉⲓϣ ⲛⲓⲙ</ab>
ⲉⲣⲉϩⲁϩ ⲙⲉⲉⲩⲉ ϫⲉ ⲟⲩϩⲏⲩ ⲡⲉ ⲡϫⲓⲙⲏⲥⲉ ⲁⲩⲱ ⲁⲩϯϩⲓⲥⲉ ⲛⲛⲉⲛⲧⲁⲩⲃⲟⲏⲑⲓ ⲛⲁⲩ</ab>
ϣⲁϥϯⲡⲓ ⲉⲛⲉϥϭⲓϫ ϣⲁⲛⲧϥϫⲓ ⲛϥⲑⲃⲃⲓⲉⲧⲉϥⲥⲙⲏ ϩⲓ ⲛⲉⲭⲣⲏⲙⲁ ⲙⲡⲉⲧϩⲓⲧⲟⲩⲱϥ ϩⲙ ⲡⲉⲟⲩⲟⲉⲓϣ ⲛⲧⲁⲁⲩ ϣⲁϥⲧⲁⲗⲉⲛⲉ ⲉϩⲣⲁⲓ ⲛϥϫⲱ ⲛϩⲛϣⲁϫⲉ ⲡⲙⲕⲁϩ ⲛϩⲏⲧ ⲁⲩⲱ ⲛϥϭⲛⲁⲣⲓⲕⲉ ⲉⲡⲉⲟⲩⲟⲉⲓϣ</ab>
ⲉϥϣⲁⲛϭⲙϭⲟⲙ ⲙⲟⲅⲓⲥ ϣⲁϥϫⲓⲧⲡⲁϣⲉ ⲛϥ[ⲙⲉⲉⲩⲉ] ϫⲉ ⲟⲩϩⲏⲩ ⲡⲉ ⲉϣⲱⲡⲉ ⲙⲙⲟⲛ ϣⲁϥϩⲟⲩⲣⲱⲱϥ ⲛⲛⲉϥⲭⲣⲏⲙⲁ ⲛϥⲕⲁⲁϥ ⲛⲁϥ ⲛϫⲁϫⲉ ⲛϫⲓⲛϫⲏ [ϥϯ ⲛⲁϥ ⲛ]ϩⲉⲛⲥⲁϩⲟⲩ ⲙⲛ ϩⲉⲛϩⲟⲟⲩϣ [ⲁⲩⲱ ⲉ]ⲡⲙⲁ ⲛⲟⲩⲉⲟⲟⲩ ϣⲁϥϯ ⲛⲁϥ ⲛⲟⲩⲥⲱϣ</ab>
[ⲁϩⲁ]ϩ ⲕⲧⲟⲟⲩ ⲉⲃⲟⲗ ⲉⲧⲃⲉ ⲧⲡⲟⲛⲏⲣⲓⲁ ⲁⲛ [ⲁⲩ]ⲣϩⲟⲧⲉ ⲉⲧⲣⲉⲩϥⲟϭⲟⲩ ⲛϫⲓⲛϫⲏ</ab>
ⲡⲗⲏⲛ ⲁⲣⲓϩⲁⲣϣϩⲏⲧ ⲉϫⲙ ⲡⲉⲧⲑⲃⲃⲓⲏⲩ ⲁⲩⲱ ⲙⲡⲣⲟⲃϣⲕ ⲉⲣⲟϥ ⲉⲩⲙⲛⲧⲛⲁ</ab>
ϣ[ⲱⲡ ⲉⲣ]ⲟⲕ ⲙⲫⲏⲕⲉ ⲉⲧⲃⲉ ⲧⲉⲛⲧⲟⲗⲏ ⲁⲩⲱ ⲕⲁⲧⲁ ⲡⲉϥϭⲣⲱϩ ⲙⲡⲣⲕⲧⲟϥ ⲉⲃⲟⲗ ⲉϥϣⲟⲩⲉⲓⲧ</ab>
ⲛⲉϫϩⲟⲙⲛⲧ ⲉⲃⲟⲗ ⲉⲧⲃⲉ ⲥⲟⲛ ϩⲓ ϣⲃⲏⲣ ⲛⲅⲧⲙⲧⲣⲉⲩⲣϣⲏⲃⲉ ϩⲁ ⲡⲱⲛⲉ ⲉⲡⲧⲁⲕⲟ</ab>
ⲕⲁⲡⲉⲕⲁϩⲟ ⲕⲁⲧⲁ ⲛⲉⲛⲧⲟⲗⲏ ⲙⲡⲉⲧϫⲟⲥⲉ ⲁⲩⲱ ⲥⲉⲛⲁⲣⲛⲟϥⲣⲉ ⲛⲁⲕ ⲉϩⲟⲩⲟ ⲉⲡⲛⲟⲩⲃ</ab>
ⲥⲉⲩϩⲛⲉⲕⲙⲛⲧⲛⲁ ⲉϩⲟⲩⲛ ⲉⲛⲉⲕⲧⲁⲙⲓⲟⲛ ⲁⲩⲱ ⲥⲉⲛⲁⲧⲟⲩϫⲟⲕ ϩⲛ ϩⲓⲥⲉ ⲛⲓⲙ</ab>
ⲉϩⲟⲩⲟ ⲉⲡⲧⲁϫⲣⲟ ⲛⲟⲩϭⲗ ⲙⲛ ⲧϭⲟⲙ ⲛⲟⲩⲙⲉⲣⲉϩ ⲁⲩⲱ ⲥⲉⲛⲁⲙⲓϣⲉ ⲉϫⲱⲕ ⲙⲡⲉⲙⲧⲟ ⲉⲃⲟⲗ ⲙⲡϫⲁϫⲉ</ab>
ϣⲁⲣⲉⲟⲩⲣⲱⲙⲉ ⲛⲁⲅⲁⲑⲟⲥ ϣⲡⲧⲱⲣⲉ ⲙⲡⲉⲧϩⲓⲧⲟⲩⲱϥ ϣⲁⲣⲉⲡⲁⲧϣⲓⲡⲉ ⲇⲉ ⲛⲧⲟϥ ⲕⲁⲁϥ ⲛⲥⲱϥ</ab>
ⲙⲡⲣⲣⲡⲱⲃϣ ⲛⲛⲉⲭⲁⲣⲓⲥ ⲛⲟⲩϣⲡⲧⲱⲣⲉ ⲁϥϯⲧⲉϥⲯ[ⲩⲭⲏ ⲅⲁⲣ] ϩⲁⲣⲟⲕ</ab>
ϣⲁⲣⲉⲡⲣⲉϥⲣⲛⲟⲃⲉ ⲣⲡⲱⲃϣ ⲛⲛⲁⲛⲟⲩ ⲛⲟⲩϣⲡⲧⲱⲣⲉ</ab>
ⲁⲩⲱ ϣⲁⲣⲉⲡⲁⲧϩⲙⲟⲧ ϩⲙ ⲡⲉϥϩⲏⲧ [ⲕⲱ] ⲛⲥⲱϥ ⲙⲡⲉⲧⲁϥⲛⲁϩⲙⲉϥ</ab>
ⲁϣⲡⲧⲱⲣⲉ ⲧⲁⲕⲉⲟⲩⲙⲏⲏϣⲉ ⲉⲩⲥⲟⲩⲧⲱⲛ ⲁⲩⲱ ⲁϥⲕⲓⲙ ⲉⲣⲟⲟⲩ ⲛⲑⲉ ⲛⲟⲩ[ϩⲟⲉⲓⲙ ⲛ]ⲑⲁⲗⲁⲥⲥⲁ ⲁϥⲡⲱⲱⲛⲉ ⲉⲃⲟⲗ ⲛϩⲉⲛⲣⲱⲙⲉ ⲛⲇⲩⲛⲁⲧⲟⲥ ⲁⲩⲱ ⲁⲩⲡⲗⲁⲛⲁ ϩⲛ ϩⲉⲛϩⲉⲑⲛⲟⲥ ⲉⲛⲛⲟⲩⲟⲩ ⲁⲛ ⲡⲉ</ab>
ⲡⲣⲉϥⲣⲛⲟⲃⲉ ⲉϥⲉϩⲉ ⲉⲩⲙⲛⲧⲣⲉϥϣⲡⲧⲱⲣⲉ ⲁⲩⲱ ⲡⲉⲧⲡⲏⲧ ⲛⲥⲁ ϩⲉⲛⲉⲣⲅⲟⲗⲁⲃⲓⲁ ⲙⲁⲣⲉϥϩⲉ ⲉⲩϫⲓϩⲁⲡ</ab>
ϣⲱⲡ ⲉⲣⲟⲕ ⲙⲡⲉⲧϩⲓⲧⲟⲩⲱⲕ ⲕⲁⲧⲁ ⲧⲉⲕϭⲟⲙ ⲁⲩⲱ ϯϩⲧⲏⲕ ⲉⲣⲟⲕ ⲙⲏⲡⲟⲧⲉ ⲛⲅϩⲉ</ab>
ⲧⲁⲣⲭⲏ ⲛⲧϭⲓⲛⲱⲛϩ ⲡⲉ ⲟⲩⲟⲉⲓⲕ ⲙⲛ ⲟⲩⲙⲟⲟⲩ ⲙⲛ ⲟⲩϣⲧⲏⲛ ⲙⲛ ⲟⲩⲏⲓ ⲉϥϩⲱⲃⲥ ⲙⲡϣⲓⲡⲉ</ab>
ⲛⲁⲛⲟⲩ ⲧϭⲓⲛⲱⲛϩ ⲛⲟⲩϩⲏⲕⲉ ⲉϥⲟⲩⲏϩ ϩⲁ ⲧⲟⲩⲉϩⲥⲟⲓ ⲙⲡⲉϥⲏⲓ ⲉϩⲟⲩⲉ ϩⲛⲛⲟϭ ⲛϭⲓⲛⲟⲩⲱⲙ ϩⲛ ⲟⲩⲏⲓ ⲉⲙⲡⲱⲕ ⲁⲛ ⲡⲉ</ab>
ϣⲱⲡⲉ ⲉⲕⲧⲏⲕ ⲛϩⲏⲧ ⲉϫⲛ ⲡⲉⲧⲉⲟⲩⲛⲧⲁⲕϥ</ab>
ⲟⲩϭⲓⲛⲱⲛϩ ⲉⲥϩⲟⲟⲩ ⲡⲉ ⲡⲱⲛⲉ ⲉⲃⲟⲗ ϩⲛ ⲟⲩⲏⲓ ⲉⲟⲩⲏⲓ ⲁⲩⲱ ⲛⲛⲉϥⲉϣⲟⲩⲱⲛ ⲛⲣⲱϥ ϩⲙ ⲡⲉϥⲙⲁ ⲛϣⲱⲡⲉ</ab>
ϣⲁϥϯⲧⲁⲉⲓⲟ ⲁⲩⲱ ⲛϥⲧⲥⲉⲓⲟ ……ϣⲡϩⲙⲟⲧ ⲁⲩⲱ ⲙⲛⲛⲥⲁ ⲛⲁⲓ ϣⲁϥⲥⲱⲧⲙ ⲉϩⲉⲛϣⲁϫⲉ ⲉⲩⲛⲁϣⲧ</ab>
ϫⲉ ⲁⲙⲟⲩ ⲡⲣⲙⲛϣϭⲟⲣ ⲙⲁⲧⲁⲙⲓⲉⲟⲩⲧⲣⲁⲡⲉⲍⲁ ⲁⲩⲱ ⲙⲁⲧⲙⲙⲟⲓ ⲙⲡⲉⲧⲉⲟⲩⲛⲧⲁⲕϥ</ab>
ⲃⲱⲕ ⲉⲃⲟⲗ ⲡⲣⲙⲛϣϭⲟⲣ ϩⲁⲑⲏ ⲙⲡⲁⲓ ⲉⲧⲧⲁⲉⲓⲏⲩ ⲁⲡⲁⲥⲟⲛ ϭⲟⲉⲓⲗⲉ ⲉⲣⲟⲓ ϯⲣⲭⲣⲓⲁ ⲙⲡⲁⲏⲓ</ab>
ⲛⲁⲓ ϩⲟⲣϣ ⲛⲛⲁϩⲣⲛ ⲟⲩⲣⲱⲙⲉ ⲛⲥⲁⲃⲉ ⲧⲉⲡⲓⲧⲓⲙⲓⲁ ⲛⲟⲩⲏⲓ ⲙⲛ ⲡⲛⲟϭⲛⲉϭ ⲛⲟⲩⲇⲁⲛⲓⲥⲧⲏⲥ</ab>