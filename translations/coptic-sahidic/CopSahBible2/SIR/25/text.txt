ⲁⲓⲥⲁⲁⲧϣⲟⲙⲛⲧ ⲛϩⲱⲃ ⲁⲩⲱ ⲁⲓⲧⲱⲱⲛ ⲉⲛⲉⲥⲱⲓ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲙⲛ ⲛⲣⲱⲙⲉ ϩⲛ ϩⲉⲛⲥⲛⲏⲩ ⲉⲩⲟ ⲛⲟⲩϩⲏⲧ ⲛⲟⲩⲟⲧ ⲁⲩⲱ ⲟⲩϣⲃⲏⲣ ⲙⲛ ⲡⲉⲧϩⲓⲧⲟⲩⲱϥ ⲁⲩⲱ ⲟⲩⲣⲱⲙⲉ ⲙⲛ ⲧⲉϥⲥϩⲓⲙⲉ ⲉⲩϥⲓ ϩⲁ ⲛⲉⲩⲉⲣⲏⲩ</ab>
ϣⲟⲙⲛⲧ ⲛϩⲱⲃ ⲛⲉⲛⲧⲁⲧⲁⲯⲩⲭⲏ ⲙⲉⲥⲧⲱⲟⲩ ⲁⲩⲱ ⲁⲓⲙⲉⲥⲧⲉⲛⲉⲩϩⲃⲏⲩⲉ ⲉⲙⲁⲧⲉ ⲟⲩϩⲏⲕⲉ ⲛϫⲁⲥⲓϩⲏⲧ ⲙⲛ ⲟⲩⲣⲙⲙⲁⲟ ⲛⲣⲉϥϫⲓϭⲟⲗ ⲙⲛ ⲟⲩϩⲗⲗⲟ ⲛⲛⲟⲉⲓⲕ ⲛⲁⲑⲏⲧ</ab>
ⲉⲙⲡϥⲥⲱⲟⲩϩ ⲉϩⲟⲩⲛ ϩⲛ ⲧⲉϥⲙⲛⲧⲕⲟⲩⲓ ⲉϥⲛⲁϭⲓⲛⲉ ⲧⲱⲛ ϩⲛ ⲧⲉϥⲙⲛⲧϩⲗⲗⲟ</ab>
ⲉϣϫⲉ ⲛⲉⲥⲉⲫⲁⲡ ⲛⲛⲣⲙⲛⲥⲕⲓⲙ ⲁⲩⲱ ⲛϩⲗⲗⲟ ⲉⲧⲣⲉⲩⲉⲓⲙⲉ ⲉϣⲟϫⲛⲉ</ab>
ⲉϣϫⲉ ⲛⲉⲥⲉⲧⲥⲟⲫⲓⲁ ⲛⲛϩⲗⲗⲟ ⲁⲩⲱ ⲡⲙⲉⲉⲩⲉ ⲙⲛ ⲡϣⲟϫⲛⲉ ⲛⲛⲉⲧⲧⲁⲓⲏⲩ</ab>
ⲡϫⲛⲧϩⲁϩ ⲡⲉ ⲡⲉⲕⲗⲟⲙ ⲛⲛϩⲗⲗⲟ ⲁⲩⲱ ⲡⲉⲩϣⲟⲩϣⲟⲩ ⲡⲉ ⲑⲟⲧⲉ ⲙⲡϫⲟⲓⲥ</ab>
ⲁⲓⲙⲁⲕⲁⲣⲓⲍⲉ ⲙⲯⲓⲧ ⲛϩⲱⲃ ϩⲙ ⲡⲁϩⲏⲧ ⲁⲩⲱ ϯⲛⲁϫⲉⲡⲙⲉϩⲙⲏⲧ ϩⲙ ⲡⲁⲗⲁⲥ ⲟⲩⲣⲱⲙⲉ ⲉϥⲉⲩⲫⲣⲁⲛⲉ ⲉϫⲛ ⲛⲉϥϣⲏⲣⲉ ⲉϥⲟⲛϩ ⲉϥϭⲱϣⲧ ⲉⲡϩⲉ ⲛⲛⲉϥϫⲁϫⲉ</ab>
[ⲛⲁⲓⲁⲧϥ ⲙ]ⲡⲉⲧϣⲟⲟⲡ ⲙⲛ ⲟⲩⲥϩⲓⲙⲉ ⲛⲥⲁⲃⲉ ⲁⲩⲱ ⲡⲉⲧⲉⲙⲡϥⲥⲗⲁⲁⲧⲉ ϩⲙ ⲡⲉϥⲗⲁⲥ ⲙⲛ ⲡⲉⲧⲉⲙⲡϥⲣϩⲙϩⲁⲗ ⲙⲡⲉⲧⲥⲏϣ ⲉⲣⲟϥ</ab>
ⲛⲁⲓⲁⲧϥ ⲙⲡⲉⲛⲧⲁϥϩⲉ ⲉⲧⲙⲛⲧⲥⲁⲃⲉ ⲁⲩⲱ [ⲡ]ⲉⲧϣⲁϫⲉ ⲉⲩⲙⲁⲁϫⲉ ⲙⲡⲉⲧⲥⲱⲧⲙ</ab>
[ⲉϣ]ϫⲉ ⲟⲩⲛⲟϭ ⲡⲉ ⲡⲉⲛⲧⲁϥϩⲉ ⲉⲧⲥⲟⲫⲓⲁ [ⲁⲗ]ⲗⲁ ⲙⲛⲡⲉⲧⲟ ⲛⲛⲟϭ ⲉⲡⲉⲧⲣϩⲟⲧⲉ ϩⲏⲧϥ ⲙⲡϫⲟⲉⲓⲥ</ab>
[ⲑⲟⲧⲉ ⲙ]ⲡϫⲟⲉⲓⲥ ⲥⲟⲧⲡ ⲉⲣⲟⲟⲩ ⲧⲏⲣⲟⲩ ⲉⲣⲉⲡⲉⲧⲁⲙⲁϩⲧⲉ ⲙⲙⲟⲥ ⲧⲛⲧⲱⲛ ⲉⲛⲓⲙ</ab>
<gap reason=""/>
ⲛⲁⲛⲟⲩⲡⲗⲏⲅⲏ ⲛⲓⲙ ⲉⲡⲗⲏⲅⲏ ⲛϩⲏⲧ ⲛⲁⲛⲟⲩⲡⲟⲛⲏⲣⲓⲁ ⲛⲓⲙ ⲉⲡⲟⲛⲏⲣⲓⲁ ⲛⲥϩⲓⲙⲉ</ab>
ⲛⲁⲛⲟⲩⲙⲟⲭⲥ ⲛⲓⲙ ⲉϩⲟⲩⲉ ⲙⲟⲕϩⲥ ⲛⲛⲉⲧⲙⲟⲥⲧⲉ ⲛⲁⲛⲟⲩϫⲓⲕⲃⲁ ⲛⲓⲙ ⲉϩⲟⲩⲟ ⲉϫⲓⲕⲃⲁ ⲛϫⲁϫⲉ</ab>
ⲙⲛⲁⲡⲉ ϩⲟⲟⲩ ⲉⲧⲁⲡⲉ ⲙⲫⲟϥ ⲁⲩⲱ ⲙⲛϭⲱⲛⲧ ⲉⲡⲁⲡϫⲁϫⲉ</ab>
ϯⲛⲁⲟⲩⲉϣⲟⲩⲱϩ ⲙⲛ ⲟⲩⲙⲟⲩⲓ ⲙⲛ ⲟⲩⲇⲣⲁⲕⲱⲛ ⲉϩⲟⲩⲟ ⲉⲟⲩⲱϩ ⲙⲛ ⲟⲩⲥϩⲓⲙⲉ ⲉⲥϩⲟⲟⲩ ⲁⲩⲱ ⲣⲣⲉϥϭⲱⲛⲧ</ab>
ϣⲁⲣⲉⲧⲡⲟⲛⲏⲣⲓⲁ ⲛⲟⲩⲥϩⲓⲙⲉ ⲉⲥϩⲟⲟⲩ ϣⲓⲃⲉ ⲙⲡⲉⲥϩⲟ ⲁⲩⲱ ϣⲁⲥⲣⲡⲉⲥϩⲟ ⲛⲕⲁⲕⲉ ⲛⲑⲉ ⲛⲟⲩϭⲟⲟⲩⲛⲉ</ab>
ⲉⲣϣⲁⲛⲡⲉⲥϩⲁⲓ ⲛⲟϫϥ ϩⲛ ⲧⲙⲏⲧⲉ ⲙⲡⲉⲧϩⲓⲧⲟⲩⲱϥ ⲛϥⲥⲱⲧⲙ ϣⲁϥⲁϣⲁϩⲟⲙ ⲉϥⲥⲁϣⲉ</ab>
ⲕⲁⲕⲓⲁ ⲛⲓⲙ ⲥⲟⲃⲕ ⲛⲛⲁϩⲣⲛ ⲧⲕⲁⲕⲓⲁ ⲛⲧⲉⲥϩⲓⲙⲉ ⲉⲣⲉⲡⲉⲕⲗⲏⲣⲟⲥ ⲛⲟⲩⲣⲉϥⲣⲛⲟⲃⲉ ϩⲉ ⲉⲧⲟⲟⲧⲥ</ab>
ⲛⲑⲉ ⲛⲟⲩ[ϩⲗ]ⲗⲟ ⲉϥⲱⲗ ⲉϩⲣⲁⲓ ϩⲛ ⲟⲩⲥⲕⲁⲣⲁⲕⲓⲣ ⲛϣⲱ ⲧⲁⲓ ⲧⲉ ⲑ[ⲉ ⲛ]ⲟⲩⲥϩⲓⲙⲉ ⲛⲣⲉϥⲁϣⲕⲁⲕ ⲉⲃⲟⲗ ⲛⲛⲁϩⲣⲛ ⲟⲩϩⲁⲓ ⲛⲣⲙⲣⲁϣ</ab>
ⲙⲡⲣϩⲉ ⲉⲧⲟⲟⲧⲥ ⲛⲟⲩⲥϩⲓⲙⲉ ⲉⲛⲉⲥⲱⲥ ⲁⲩⲱ ⲙⲡⲣⲙⲉⲣⲉⲥϩⲓⲙⲉ</ab>
ⲟⲩⲟⲣⲅⲏ ⲙⲛ ⲟⲩⲙⲛⲧⲁⲧⲃⲁⲗ ⲙⲛ ⲟⲩϣⲓⲡⲉ ⲡⲉ ⲟⲩⲥϩⲓⲙⲉ ⲉⲥϯ ⲉⲧⲟⲟⲧϥ ⲙⲡⲉⲥϩⲁⲓ</ab>
ⲟⲩϩⲏⲧ ⲉϥⲑⲃⲓⲏⲩ ⲙⲛ ⲟⲩϩⲟ ⲉϥⲟⲕⲙ ⲙⲛ ⲟⲩⲡⲗⲏⲅⲏ ⲛϩⲏⲧ ⲡⲉ ⲟⲩⲥϩⲓⲙⲉ ⲉⲥϩⲟⲟⲩ ϩⲛϭⲓϫ ⲉⲩⲕⲏ ⲙⲛ ϩⲛⲡⲁⲧ ⲉⲩⲃⲏⲗ ⲉⲃⲟⲗ ⲡⲉ ⲟⲩⲥϩⲓⲙⲉ ⲉⲛⲥⲙⲁⲕⲁⲣⲓⲍⲉ ⲁⲛ ⲙⲡⲉⲥϩⲁⲓ</ab>
ⲛⲧⲁⲧⲁⲣⲭⲏ ⲙⲡⲛⲟⲃⲉ ⲉⲓ ⲉⲃⲟⲗ ϩⲛ ⲧⲉⲥϩⲓⲙⲉ ⲁⲩⲱ ⲉⲧⲃⲏⲧⲥ ⲉⲛⲁⲙⲟⲩ ⲧⲏⲣⲛ</ab>
ⲙⲡⲣϯⲧⲉϩⲓⲏ ⲛⲟⲩⲙⲟⲟⲩ ⲉϥⲥⲱⲕ ⲙⲡⲣϯⲡⲁⲣϩⲏⲥⲓⲁ ⲛⲟⲩⲥϩⲓⲙⲉ ⲉⲥϩⲟⲟⲩ</ab>
ⲉϣⲱⲡⲉ ⲉⲛⲥⲛⲁⲟⲩⲁϩⲥ ⲛⲥⲱⲕ ⲁⲛ ⲥⲟⲗⲡⲥ ⲉⲃⲟⲗ ⲛⲛⲉⲕⲥⲁⲣⲝ</ab>