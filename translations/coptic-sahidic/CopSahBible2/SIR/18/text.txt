ⲡⲉⲧⲟⲛϩ ⲛϣⲁⲉⲛⲉϩ ⲡⲉⲛⲧⲁϥⲥⲛⲧ ⲛⲕⲁ ⲛⲓⲙ ϩⲓ ⲟⲩⲥⲟⲡ</ab>
ⲡϫⲟⲉⲓⲥ ⲙⲁⲩⲁⲁϥ ⲡⲉⲧⲛⲁⲧⲙⲁⲉⲓⲟ</ab>
<gap reason=""/>
ⲙⲡϥϯ ⲛⲗⲁⲁⲩ ⲉϫⲉⲛⲉϥϩⲃⲏⲩⲉ ⲁⲩⲱ ⲛⲓⲙ ⲡⲉⲧⲛⲁϣϩⲟⲧϩⲧ ⲛⲧⲉϥⲙⲛⲧⲥⲁⲃⲉ</ab>
ⲏ ⲛⲓⲙ ⲡⲉⲧⲛⲁϣⲉⲡⲡⲁⲙⲁϩⲧⲉ ⲛⲧⲉϥⲙⲛⲧⲛⲟϭ ⲁⲩⲱ ⲛⲓⲙ ⲡⲉⲧⲛⲁϣⲟⲩⲱϩ ⲉⲧⲟⲟⲧϥ ⲉϫⲱ ⲛⲛⲉϥⲛⲁ</ab>
ⲛⲛⲉⲕϣϥⲓ ⲛϩⲏⲧⲟⲩ ⲛⲛⲉⲕϣⲟⲩⲱϩ ⲉⲣⲟⲟⲩ ⲛⲛⲉⲕⲉϣϩⲟⲧϩⲧ ⲛⲛⲉϩⲃⲏⲩⲉ ⲙⲡϫⲟⲉⲓⲥ</ab>
ⲉⲣϣⲁⲛⲡⲣⲱⲙⲉ ϫⲱⲕ ⲉⲃⲟⲗ ⲛⲧⲁϥⲉⲓ ⲣⲱ ⲉϩⲟⲩⲛ ⲁⲩⲱ ⲉϥϣⲁⲛⲕⲟⲧϥ ⲉⲃⲟⲗ ⲧⲟⲧⲉ ϥⲛⲁⲁⲡⲟⲣⲓ</ab>
ⲟⲩ ⲡⲉ ⲡⲣⲱⲙⲉ ⲁⲩⲱ ⲟⲩ ⲡⲉ ⲡⲉϥϣⲁⲩ ⲟⲩ ⲡⲉ ⲡⲉϥⲁⲅⲁⲑⲟⲛ ⲁⲩⲱ ⲟⲩ ⲡⲉ ⲡⲉϥⲡⲉⲑⲟⲟⲩ</ab>
ⲧⲏⲡⲉ ⲛⲛⲉϩⲟⲟⲩ ⲙⲡⲣⲱⲙⲉ ⲉⲥϣⲁⲛⲁϣⲁⲓ ϣⲉ ⲛⲣⲟⲙⲡⲉ ⲛⲉ</ab>
ⲉⲩⲟ ⲛⲑⲉ ⲛⲟⲩⲧⲗϯⲗⲉ ⲙⲙⲟⲟⲩ ⲉⲃⲟⲗ ϩⲛ ⲑⲁⲗⲁⲥⲥⲁ ⲁⲩⲱ ⲛⲑⲉ ⲛⲟⲩⲃⲗⲃⲓⲗⲉ ⲛϣⲱ ϩⲙ ⲡϣⲱ ⲧⲁⲓ ⲧⲉ ⲑⲉ ⲛⲛⲣⲙⲡⲟⲟⲩⲉ ⲛϣⲁⲉⲛⲉϩ</ab>
<gap reason="lacuna"/><gap reason="lacuna"/> ⲉϩⲣⲁⲓ ⲉϫⲱⲟⲩ ⲙ[ⲡⲉϥⲛ]ⲁ</ab>
[ⲁϥⲛ]ⲁⲩ ⲁⲩⲱ ⲁϥⲉⲓⲙⲉ ⲉⲡⲉ[ⲩⲧⲁⲕ]ⲟ ϫⲉ <gap reason="lacuna"/> ⲉⲧⲃⲉ ⲡⲁⲓ ⲁϥⲧⲁϣⲉⲡⲉϥ <gap reason="lacuna"/></ab>
ⲡⲛⲁ ⲙⲡⲣⲱⲙⲉ ⲉϣⲁϥⲉⲓ ⲉϫⲛ [ⲡ]ⲉⲧϩⲓⲧⲟⲩⲱϥ ⲡⲛⲁ ⲛⲧⲟϥ ⲙⲡϫⲟⲉⲓⲥ ⲉϣⲁϥⲉⲓ ⲉϫⲛ ⲥⲁⲣⲝ ⲛⲓⲙ ⲉϥϫⲡⲓⲟ ⲉϥⲡⲁⲓⲇⲉⲩⲉ ⲉϥϯⲥⲃⲱ ⲉϥⲕⲧⲟ ⲙⲡⲉϥⲟϩⲉ ⲛⲑⲉ ⲛⲟⲩϣⲱⲥ</ab>
ϣⲁϥⲛⲁ ⲛⲛⲉⲧϭⲱϣⲧ ϩⲏⲧⲥ ⲛⲧⲉϥⲥⲃⲱ ⲁⲩⲱ ⲛⲉⲧϭⲉⲡⲏ ⲉⲣⲁⲧⲟⲩ ⲛⲛⲉϥϩⲁⲡ</ab>
ⲡⲁϣⲏⲣⲉ ⲙⲡⲣϯⲧⲱⲗⲙ ⲛⲛⲉⲕⲡⲉⲧⲛⲁⲛⲟⲩⲟⲩ ⲁⲩⲱ ⲟⲩⲗⲩⲡⲏ ⲛϣⲁϫⲉ ϩⲙ ⲡⲉⲧⲕⲛⲁⲧⲁⲁϥ ⲧⲏⲣϥ</ab>
ⲙⲏ ⲙⲉⲣⲉⲟⲩⲉⲓⲱⲧⲉ ϯⲙⲧⲟⲛ ⲛⲟⲩϩⲙⲟⲙ ⲧⲁⲓ ⲧⲉ ⲑⲉ ⲉⲧⲉⲣⲉⲡϣⲁϫⲉ ⲥⲟⲧⲡ ⲡⲁⲣⲁ ϯ</ab>
ⲙⲏ ⲛⲁⲛⲟⲩ ⲡϣⲁϫⲉ ⲁⲛ ⲉϩⲟⲩⲟ ⲉϯ ⲁⲩⲱ ⲡⲣⲱⲙⲉ ⲛϩⲙⲟⲧ ⲟⲩⲛⲧⲁϥⲥⲉ ⲙⲡⲉⲥⲛⲁⲩ</ab>
ⲡⲥⲟϭ ϣⲁϥⲛⲟϭⲛⲉϭ ⲁϫⲛ ϣⲡϩⲙⲟⲧ ⲁⲩⲱ ϣⲁⲣⲉⲡϯ ⲛⲟⲩⲉⲓⲉⲣⲃⲟⲟⲛⲉ ⲃⲱⲗ ⲉⲃⲟⲗ ⲛⲛⲉϥⲃⲁⲗ</ab>
ⲉⲓⲙⲉ ⲉⲙⲡⲁⲧⲕϣⲁϫⲉ ϫⲓⲡⲁϩⲣⲉ ⲉⲙⲡⲁⲧⲕϣⲱⲡⲉ</ab>
ⲥⲃⲧⲱⲧⲕ ϩⲁⲑⲏ ⲛⲧⲉⲕⲣⲓⲥⲓⲥ ⲁⲩⲱ ⲕⲛⲁϩⲉ ⲉⲩⲕⲱ ⲉⲃⲟⲗ ⲛⲧⲉⲩⲛⲟⲩ ⲙⲡϭⲙⲡϣⲓⲛⲉ</ab>
ⲑⲃⲃⲓⲟ[ⲕ ⲉⲙ]ⲡⲁⲧⲕϣⲱⲛⲉ ⲛⲅⲟⲩ[ⲱⲛϩ ⲉ]ⲃⲟⲗ ⲙⲡⲉⲕⲕⲧⲟ ϩⲙ ⲡⲉ[ⲟⲩⲟ]ⲉ[ⲉⲓϣ ⲛⲛ]ⲉⲕⲛⲟⲃⲉ</ab>
ⲙⲡⲣϯϫⲣⲟⲡ ⲉϯ ⲛⲛⲉⲕⲉⲣⲏⲧ ⲙⲡⲉⲟⲩⲟⲉⲓϣ ⲁⲩⲱ ⲙⲡⲣϭⲱ ⲉⲙⲡⲕⲧⲙⲁⲓⲟ ϣⲁ ⲡⲉⲕⲙⲟⲩ</ab>
ⲥⲃⲧⲉⲧⲉⲕⲯⲩⲭⲏ ⲉⲙⲡⲁⲧⲕⲉⲣⲏⲧ ⲛⲅⲧⲙϣⲱⲡⲉ ⲛⲑⲉ ⲛⲟⲩⲣⲱⲙⲉ ⲉϥⲡⲓⲣⲁⲍⲉ ⲙⲡϫⲟⲉⲓⲥ</ab>
ⲁⲣⲓⲡⲙⲉⲉⲩⲉ ⲙⲡϭⲱⲛⲧ ϩⲛ ⲛⲉϩⲟⲟⲩ ⲛⲑⲁⲏ ⲁⲩⲱ ⲡⲉⲟⲩⲟⲉⲓϣ ⲙⲡⲉ[ⲕⲃ]ⲁ ϩⲙ ⲡⲉϩⲟⲟⲩ ⲙⲫⲁⲡ</ab>
ⲁⲣⲓⲡⲙⲉⲉⲩⲉ ⲙⲡⲉⲟⲩⲟⲉⲓϣ ⲙⲫⲉⲃⲱⲱⲛ ϩⲙ ⲡⲉϩⲟⲟⲩ ⲙⲡⲥⲉⲓ ⲧⲙⲛⲧϩⲏⲕⲉ ⲙⲛ ⲡⲉϭⲣⲱϩ ϩⲙ ⲡⲉϩⲟⲟⲩ ⲛⲧⲙⲛⲧⲣⲙⲙⲁⲟ</ab>
ϫⲓⲛ ϩⲧⲟⲟⲩⲉ ⲅⲁⲣ ϣⲁ ⲣⲟⲩϩⲉ ⲡⲉⲟⲩⲟⲉⲓϣ ⲡⲱⲱⲛⲉ ⲁⲩⲱ ϩⲛⲗⲁⲁⲩ ⲧⲏⲣⲟⲩ ⲛⲉ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ</ab>
ⲟⲩⲣⲱⲙⲉ ⲛⲥⲟⲫⲟⲥ ϣⲁϥⲣϩⲟⲧⲉ ϩⲛ ϩⲱⲃ ⲛⲓⲙ ⲁⲩⲱ ⲡⲉϩⲟⲟⲩ ⲙⲡⲛⲟⲃⲉ ϣⲁϥⲥⲁϩⲱϥ ⲉⲃⲟⲗ ⲙⲙⲟϥ</ab>
ⲁⲣⲙⲛϩⲏⲧ ⲛⲓⲙ ⲉⲓⲙⲉ ⲉⲧⲥⲟⲫⲓⲁ ⲁⲩⲱ ϣⲁⲥⲟⲩⲱⲛϩ ⲉⲃⲟⲗ ⲙⲡⲉⲛⲧⲁϥϩⲉ ⲉⲣⲟⲥ</ab>
<gap reason="lacuna"/> [ⲁⲩ]ⲣⲥⲁⲃⲉ [ⲁⲩⲱ] ϣⲁⲩⲃⲉⲉⲃⲉ ⲛϩⲉⲛⲡⲁ[ⲣϩⲟⲓⲙ]ⲓⲁ ⲉⲩⲟⲣϫ</ab>
ⲙⲡⲣⲟⲩⲁϩⲕ ⲛⲥⲁ ⲡⲉⲕⲟⲩⲱϣ ⲁⲩⲱ ⲁⲙⲁϩⲧⲉ ⲙⲙⲟⲕ ⲉⲛⲉⲧⲕⲟⲩⲁϣⲟⲩ</ab>
ⲉⲕϣⲁⲛϯ ⲅⲁⲣ ⲛⲧⲉⲯⲩⲭⲏ ⲙⲡⲟⲩⲱϣ ⲉⲧⲉϩⲛⲁⲥ ϣⲁⲥⲧⲣⲉⲛⲉⲕϫⲁϫⲉ ⲣⲁϣⲉ ⲙⲙⲟⲕ</ab>
ⲙⲡⲣⲉⲩⲫⲣⲁⲛⲉ ⲉϫⲛ ϩⲁϩ ⲛⲧⲣⲩⲫⲏ ⲁⲩⲱ ⲙⲡⲣⲙⲟⲣⲕ ⲉⲧⲉⲥⲥⲩⲙⲃⲟⲗⲏ</ab>
ⲙⲡⲣϣⲱⲡⲉ ⲉⲕϯⲥⲩⲙⲃⲟⲗⲏ ⲉⲕϫⲓ ⲉϫⲱⲕ ⲉⲛⲧⲕ ⲟⲩϩⲏⲕⲉ ⲁⲩⲱ ⲉⲙⲛ ⲗⲁⲁⲩ ϣⲟⲟⲡ ⲛⲁⲕ ϩⲛ ⲧⲉⲕⲧⲱⲱⲙⲉ</ab>