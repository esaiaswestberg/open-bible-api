ⲡⲉⲯⲁⲗⲙⲟⲥ ⲛⲇⲁⲩⲉⲓⲇ ⲡⲉϫⲉⲡϫⲟⲉⲓⲥ ⲙⲡⲁϫⲟⲉⲓⲥ ϫⲉ ϩⲙⲟⲟⲥ ϩⲓ ⲟⲩⲛⲁⲙ ⲙⲙⲟⲓ ϣⲁ ⲛϯⲕⲱ ⲛⲛⲉⲕϫⲓϫⲉ ⲉⲩϩⲁⲡⲉⲥⲏⲧ ⲛⲛⲉⲕⲟⲩⲉⲣⲏⲧⲉ</ab>
ⲛⲧⲁⲡϫⲟⲉⲓⲥ ⲧⲛⲛⲟⲟⲩⲕ ⲛϭⲉⲣⲱⲃ ⲛϭⲟⲙ ϩⲛ ⲥⲓⲱⲛ ⲁⲩⲱ ⲕⲛⲁⲣϫⲟⲉⲓⲥ ⲛⲧⲙⲏⲧⲉ ⲛⲛⲉⲕϫⲁϫⲉ</ab>
ⲧⲉⲕⲁⲣⲭⲏ ⲛⲙⲙⲁⲕ ⲙⲡⲉϩⲟⲩⲟ ⲛⲧⲉⲕϭⲟⲙ ϩⲛ ⲛⲟⲩⲟⲉⲓⲛ ⲛⲛⲉⲧⲟⲩⲁⲁⲃ ⲉⲃⲟⲗ ϩⲛ ⲑⲏ ⲁⲓϫⲡⲟⲕ ϩⲁⲑⲏ ⲙⲡⲥⲟⲩ ⲛⲧⲟⲟⲩⲉ</ab>
ⲁⲡϫⲟⲉⲓⲥ ⲱⲣⲕ ⲛϥⲛⲁⲣϩⲧⲏϥ ⲁⲛ ϫⲉ ⲛⲧⲟⲕ ⲡⲉ ⲡⲟⲩⲏⲏⲃ ϣⲁ ⲉⲛⲉϩ ⲕⲁⲧⲁ ⲧⲧⲁⲝⲓⲥ ⲙⲙⲉⲗⲭⲓⲥⲉⲇⲉⲕ</ab>
ⲡϫⲟⲉⲓⲥ ⲛⲁⲗⲱϫϩ ⲛϩⲉⲛⲉⲣⲱⲟⲩ ϩⲓ ⲟⲩⲛⲁⲙ ⲙⲙⲟⲕ ⲙⲡⲉϩⲟⲟⲩ ⲛⲧⲉϥⲟⲣⲅⲏ</ab>
ϥⲛⲁⲕⲣⲓⲛⲉ ⲛⲛϩⲉⲑⲛⲟⲥ ⲛϥⲙⲁϩⲟⲩ ⲛϩⲱⲧⲃ ϥⲛⲁⲗⲱϫϩⲛⲉⲩⲁⲡⲏⲩⲉ ϩⲓϫⲙ ⲡⲕⲁϩ ⲉⲧⲟϣ</ab>
ϥⲛⲁⲥⲉⲙⲟⲟⲩ ϩⲛ ⲟⲩⲙⲟⲩ ⲛⲥⲱⲣⲙ ϩⲓ ⲧⲉϩⲓⲏ ⲉⲧⲃⲉ ⲡⲁⲓ ϥⲛⲁϫⲓⲥⲉ ⲛⲧⲁⲁⲡⲉ</ab>