ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲡⲛⲟⲩⲧⲉ ⲙⲡ ⲟⲩⲩⲩⲭⲏ ⲉⲥϩⲉϫϩⲱϫ ⲙⲛ ⲟⲩ ⲉϥϩⲛ ⲟⲩⲙⲕⲁϩ ⲛϩⲏⲧ ⲁϥⲱϣ ⲉϩⲣⲁⲓ ⲉⲣⲟⲕ</ab>
ⲥⲱⲧⲙ ⲡϫⲟⲉⲓⲥ ⲁⲩⲱ ⲛⲅⲛⲁ ϫⲉ ⲛⲧⲕ ⲟⲩⲛⲟⲩⲧⲉ ⲛⲛⲁϩⲏⲧ ϫⲉ ⲁⲛⲣⲛⲟⲃⲉ ⲙⲡⲉⲕⲙⲧⲟ ⲉⲃⲟⲗ</ab>
ⲛⲧⲟⲕ ⲕϣⲟⲟⲡ ϣⲁ ⲉⲛⲉϩ ⲁⲩⲱ ⲁⲛⲟⲛ ⲧⲛⲛⲁⲧⲁⲕⲟ ⲛϣⲁ ⲉⲛⲉϩ</ab>
ⲡϫⲟⲉⲓⲥ ⲡⲡⲁⲛⲧⲟⲕⲣⲁⲧⲱⲣ ⲡⲛⲟⲩⲧⲉ ⲙⲡ ⲥⲱⲧⲙ ⲉⲧⲉⲡⲣⲟⲥⲉⲩⲭⲏ ⲛⲛϣⲏⲣⲉ ⲙⲡ ⲙⲛ ⲛϣⲏⲣⲉ ⲛⲛⲉⲛⲧⲁⲩⲣⲛⲟⲃⲉ ⲙⲡⲉⲕⲙⲧⲟ ⲉⲃⲟⲗ ⲛⲁⲓ ⲉⲧⲉⲙⲡⲟⲩⲥⲱⲧⲙ ⲛⲥⲁ ⲧⲉⲥⲙⲏ ⲙⲡⲉⲩⲛⲟⲩⲧⲉ ⲉⲧⲃⲉ ⲡⲁⲓ ⲁⲛⲉⲓⲡⲉⲑⲟⲟⲩ ⲧⲟϭⲟⲩ ⲉⲣⲟⲛ</ab>
ⲙⲡⲣⲣⲡⲙⲉⲉⲩⲉ ⲛⲛϫⲓⲛϭⲟⲛⲥ ⲛⲛⲉⲛⲉⲓⲟⲧⲉ ⲁⲗⲗⲁ ⲁⲣⲓⲡⲙⲉⲉⲩⲉ ⲛⲧⲉⲕϭⲓϫ ⲙⲛ ⲡⲉⲕⲣⲁⲛ ϩⲣⲁⲓ ϩⲙ ⲡⲉⲓⲟⲩⲟⲉⲓϣ</ab>
ϫⲉ ⲛⲧⲟⲕ ⲡⲉ ⲡϫⲟⲉⲓⲥ ⲡⲉⲛⲛⲟⲩⲧⲉ ⲁⲩⲱ ⲧⲛⲛⲁⲥⲙⲟⲩ ⲉⲣⲟⲕ ⲡϫⲟⲉⲓⲥ</ab>
ϫⲉ ⲉⲧⲃⲉ ⲡⲁⲓ ⲁⲕϯ ⲛⲧⲉⲕϩⲟⲧⲉ ⲉϩⲣⲁⲓ ⲉⲡⲉⲛϩⲏⲧ ⲉⲧⲣⲉⲛⲉⲡⲓⲕⲁⲗⲉⲓ ⲙⲡⲉⲕⲣⲁⲛ ⲛⲧⲛⲥⲙⲟⲩ ⲉⲣⲟⲕ ϩⲙ ⲡⲕⲁϩ ⲉⲛⲧⲁⲩⲡⲟⲟⲛⲉⲛ ⲉⲃⲟⲗ ⲉⲣⲟϥ ϫⲉ ϩⲣⲁⲓ ϩⲛ ⲛϭⲓϫ ⲛⲛⲉⲛⲉⲓⲟⲧⲉ ⲙⲛ ⲡⲕⲁϩ ⲉⲛⲧⲁⲛⲡⲟⲟⲛⲉ ⲉⲃⲟⲗ ⲉⲣⲟϥ ⲙⲛ ⲛⲛⲟⲃⲉ ⲉⲛⲧⲁⲩⲁⲁⲩ ⲙⲡⲉⲕⲙⲧⲟ ⲉⲃⲟⲗ</ab>
ϫⲉ ⲉⲓⲥ ϩⲏⲏⲧⲉ ⲙⲡⲟⲟⲩ ⲧⲛϩⲛ ⲧⲕⲁⲧⲟⲓⲕⲓⲁ ⲧⲁⲓ ⲉⲛⲧⲁⲕϫⲟⲟⲣⲛ ⲉⲃⲟⲗ ⲉⲣⲟⲥ ⲉⲩⲛⲟϭⲛⲉϭ ⲛⲁⲛ ⲙⲛ ⲟⲩⲥⲁϩⲟⲩ ⲉⲃⲟⲗ ϫⲉ ⲟⲩⲛⲟⲩⲟⲛ ⲉⲣⲟⲛ ⲕⲁⲧⲁ ⲛϫⲓⲛϭⲟⲛⲥ ⲛⲛⲉⲛⲉⲓⲟⲧⲉ ϫⲉ ⲁⲩⲥⲁϩⲱⲟⲩ ⲉⲃⲟⲗ ⲙⲡϫⲟⲉⲓⲥ ⲡⲉⲛⲛⲟⲩⲧⲉ</ab>
ⲥⲱⲧⲙ ⲡ ⲉⲛⲉⲛⲧⲟⲗⲏ ⲙⲡⲱⲛϩ ⲣⲓⲕⲉ ⲙⲡⲉⲕⲙⲁⲁϫⲉ ⲉⲩⲙⲛⲧⲥⲁⲃⲉ</ab>
ⲟⲩ ⲡⲉ ⲡ ⲉⲧⲃⲉ ⲟⲩ ⲣⲱ ⲕϩⲙ ⲡⲕⲁϩ ⲛⲛⲉⲕϫⲓϫⲉⲟⲩⲉ ⲁⲕⲣⲁⲥ ϩⲛ ⲟⲩⲕⲁϩ ⲛϣⲙⲙⲟ</ab>
ⲁⲕⲥⲟⲟϥ ⲙⲛ ⲛⲉⲧⲙⲟⲟⲩⲧ ⲁⲩⲟⲡⲕ ⲙⲛ ⲛⲉⲧⲃⲏⲕ ⲉⲡⲉⲥⲏⲧ ⲉⲁⲙⲛⲧⲉ</ab>
ⲁⲕⲕⲱ ⲛⲥⲱⲕ ⲛⲧⲡⲏⲅⲏ ⲛⲧⲥⲟⲫⲓⲁ</ab>
ⲉⲛⲉⲛⲧⲁⲕⲃⲱⲕ ⲅⲁⲣ ϩⲛ ⲧⲉϩⲓⲏ ⲙⲡⲛⲟⲩⲧⲉ ⲡⲉ ⲛⲉⲕⲛⲁⲟⲩⲱϩ ⲡⲉ ϩⲛ ϯⲣⲏⲛⲏ ϣⲁ ⲉⲛⲉϩ ⲛⲟⲩⲟⲉⲓϣ</ab>
ϣⲓⲛⲉ ϭⲉ ϫⲉ ⲉⲣⲉⲧⲙⲛⲧⲣⲙⲛϩⲏⲧ ⲧⲱⲛ ⲁⲩⲱ ϫⲉ ⲉⲣⲉⲧϭⲟⲙ ϩⲛ ⲁϣ ⲙⲙⲁ ⲁⲩⲱ ϫⲉ ⲉⲥⲧⲱⲛ ⲛϭⲓ ⲧⲙⲛⲧⲥⲁⲃⲉ ϫⲉ ⲉⲕⲉⲥⲟⲩⲱⲛⲟⲩ ϩⲓ ⲟⲩⲥⲟⲡ ⲉⲣⲉⲡⲁϩⲉ ⲉⲧⲛⲁϣⲱϥ ϩⲛ ⲁϣ ⲙⲙⲁ ⲙⲛ ⲡⲱⲛϩ ⲁⲩⲱ ⲉⲣⲉⲡⲟⲩⲟⲉⲓⲛ ⲛⲛⲃⲁⲗ ϩⲛ ⲁϣ ⲙⲙⲁ ⲙⲛ ϯⲣⲏⲛⲏ</ab>
ⲛⲓⲙ ⲡⲉⲛⲧⲁϥϩⲉ ⲉⲡⲉⲥⲙⲁ ⲛⲓⲙ ⲡⲉⲛⲧⲁϥⲃⲱⲕ ⲉϩⲟⲩⲛ ⲉⲛⲉⲥⲁϩⲱⲣ</ab>
ⲉⲩⲧⲱⲛ ϭⲉ ⲛⲁⲣⲭⲱⲛ ⲛⲛϩⲉⲑⲛⲟⲥ ⲙⲛ ⲛⲉⲧⲟ ⲛϫⲟⲉⲓⲥ ⲉϫⲛ ⲛⲉⲑⲏⲣⲓⲟⲛ ⲙⲡⲕⲁϩ</ab>
ⲛⲉⲧⲥⲱⲃⲉ ⲛⲛϩⲁⲗⲁⲧⲉ ⲛⲧⲡⲉ ⲁⲩⲱ ⲛⲣⲱⲙⲉ ⲉⲧⲕⲱ ⲛϩⲧⲏⲩ ⲉⲡⲛⲟⲩⲃ ⲁⲩⲱ ⲙⲛ ϩⲁⲏ ⲙⲡⲉⲩⲥⲱⲟⲩϩ ⲉϩⲟⲩⲛ</ab>
ⲛⲉⲧϫⲡⲟ ⲙⲫⲁⲧ ⲉⲧϥⲓⲣⲟⲟⲩϣ ϩⲁⲣⲟϥ ⲁⲩⲱ ⲙⲛ ϩⲁⲏ ⲛⲛⲉⲩϩⲃⲏⲟⲩⲉ</ab>
ϫⲉ ⲁⲩⲧⲁⲕⲟ ⲁⲩⲱ ⲥⲉⲛⲁⲃⲱⲕ ⲉⲡⲉⲥⲏⲧ ⲉⲁⲙⲛⲧⲉ ⲁⲩⲱ ⲛⲧⲉ ϩⲉⲛⲕⲟⲟⲩⲉ ⲧⲱⲟⲩⲛ ⲉⲡⲉⲩⲙⲁ</ab>
ⲁⲛϣⲏⲣⲉ ⲕⲟⲩⲓ ⲛⲁⲩ ⲉⲡⲟⲩⲟⲉⲓⲛ ⲁⲩⲱ ⲁⲩⲟⲩⲱϩ ϩⲓϫⲙ ⲡⲕⲁϩ ⲧⲉϩⲓⲏ ⲇⲉ ⲙⲙⲛⲧⲥⲁⲃⲉ ⲙⲡⲟⲩⲥⲟⲩⲱⲛⲥ</ab>
ⲟⲩⲇⲉ ⲙⲡⲟⲩϭⲛ ⲧⲉⲥϩⲓⲏ ⲙⲙⲟⲟϣⲉ ⲟⲩⲇⲉ ⲙⲡⲟⲩϭⲟⲗϫⲟⲩ ⲙⲙⲟⲥ ⲁⲛⲉⲩϣⲏⲣⲉ ϣⲱⲡⲉ ⲉⲩⲟⲩⲏⲟⲩ ⲉⲃⲟⲗ ϩⲛ ⲧⲉϩⲓⲏ</ab>
ⲟⲩⲇⲉ ⲙⲡⲟⲩⲥⲟⲧⲙⲟⲩ ϩⲛ ⲭⲁⲛⲁⲁⲛ ⲟⲩⲇⲉ ⲙⲡⲟⲩⲱⲛϩ ⲉⲃⲟⲗ ϩⲛ ⲑⲁⲓⲙⲁⲛ</ab>
ⲟⲩⲇⲉ ⲛϣⲏⲣⲉ ⲛⲁⲅⲁⲣ ⲛⲉⲧϣⲓⲛⲉ ⲛⲥⲁⲧⲙⲛⲧⲣⲙⲛϩⲏⲧ ⲛⲉⲧϩⲓϫⲙⲡⲕⲁϩ ⲛⲉϣⲟⲧⲉ ⲙⲙⲉⲣⲣⲁⲛ ⲙⲛⲑⲁⲓⲙⲁⲛ ⲁⲩⲱ ⲛⲣⲉϥϣⲁϫⲉ ⲙⲛ ⲛⲉⲧϯⲟⲩⲟⲓ ϩⲛ ⲧⲙⲛⲧⲣⲙⲛϩⲏⲧ ⲙⲡⲟⲩⲥⲟⲩⲱⲛ ⲧⲉϩⲓⲏ ⲛⲧⲥⲟⲫⲓⲁ ⲟⲩⲇⲉ ⲙⲡⲟⲩⲣⲡⲙⲉⲉⲩⲉ ⲛⲛⲉⲥϩⲓⲟⲟⲩⲉ ⲙⲙⲟⲟϣⲉ</ab>
ⲱ ⲡⲓⲏⲗ ϫⲉ ⲟⲩⲛⲟϭ ⲡⲉ ⲡⲏⲓ ⲙⲡⲛⲟⲩⲧⲉ ⲉϥⲉⲟⲩⲟϣⲥ ⲉⲃⲟⲗ ⲉⲡⲉϩⲟⲩⲟ ⲛϭⲓ ⲡⲙⲁ ⲙⲡⲉϥⲙⲁ ⲛϣⲱⲡⲉ</ab>
ⲟⲩⲛⲟϭ ⲡⲉ ⲉⲙⲛⲧⲉϥ ϩⲁⲏ ⲉⲙⲛⲧϥ ϣⲓ ⲙⲡⲉϥϫⲓⲥⲉ</ab>
ϫⲉ ⲙⲡⲙⲁ ⲉⲧⲙⲙⲁⲩ ⲛⲧⲁⲩϫⲡⲟ ⲛⲛⲅⲓⲅⲁⲥ ⲛⲉⲛⲧⲁⲩϣⲱⲡⲉ ⲛⲟⲛⲟⲙⲁⲥⲧⲟⲥ ϫⲓⲛ ⲛϣⲟⲣⲡ ⲉⲛⲁϣⲱⲟⲩ ϩⲛ ⲧⲉⲩϣⲓ ⲛⲉⲧⲥⲟⲟⲩⲛ ⲙⲙⲓϣⲉ</ab>
ⲛⲁⲓ ⲁⲛ ⲛⲉⲛⲧⲁⲡⲛⲟⲩⲧⲉ ⲥⲟⲧⲡⲟⲩ ⲟⲩⲇⲉ ⲙⲡϥϯϩⲓⲏ ⲛⲁⲩ ⲛⲧⲙⲛⲧⲥⲁⲃⲉ</ab>
ⲁⲩⲧⲁⲕⲟ ϫⲉ ⲙⲛⲧⲟⲩ ⲙⲙⲁⲩ ⲛⲧⲙⲛⲧⲣⲙⲛϩⲏⲧ ⲁⲩϩⲉ ⲉⲃⲟⲗ ⲉⲧⲃⲉ ⲧⲉⲩⲙⲛⲧⲁⲧϣⲟϫⲛⲉ</ab>
ⲛⲓⲙ ⲡⲉⲛⲧⲁϥⲃⲱⲕ ⲉϩⲣⲁⲓ ⲉⲧⲡⲉ ⲁϥϫⲓ ⲙⲙⲟⲥ ⲛⲁϥ ⲁⲩⲱ ⲁϥⲉⲓⲛⲉ ⲙⲙⲟⲥ ⲉⲡⲉⲥⲏⲧ ⲉⲃⲟⲗ ϩⲛ ⲛⲉⲕⲗⲟⲟⲗⲉ</ab>
ⲛⲓⲙ ⲡⲉⲛⲧⲁϥϫⲓⲟⲟⲣ ⲛⲑⲁⲗⲁⲥⲥⲁ ⲁϥϭⲓⲛⲉ ⲙⲙⲟⲥ ϫⲉ ⲉϥⲉⲛⲧⲥ ⲛⲁϥ ⲛⲑⲉ ⲛⲟⲩⲛⲟⲩⲃ ⲉϥⲥⲟⲧⲡ</ab>
ⲙⲛⲗⲁⲁⲩ ⲥⲟⲟⲩⲛ ⲛⲧⲉⲥϩⲓⲏ ⲟⲩⲧⲉ ⲉϥⲥⲟⲩⲧⲱⲛ ⲛⲉⲥϩⲓⲟⲟⲩⲉ</ab>
ⲁⲗⲗⲁ ⲡⲉⲧⲛⲟⲉⲓ ⲛϩⲱⲃ ⲛⲓⲙ ⲡⲉⲧⲥⲟⲟⲩⲛ ⲙⲙⲟⲥ ⲁϥϭⲓⲛⲉ ⲙⲙⲟⲥ ϩⲛ ⲧⲉϥⲙⲛⲧⲣⲙⲛϩⲏⲧ ⲡⲉⲛⲧⲁϥⲥⲟⲃⲧⲉ ⲡⲕⲁϩ ϣⲁ ⲉⲛⲉϩ ⲛⲟⲩⲟⲉⲓϣ ⲁϥⲙⲟⲩϩ ⲙⲙⲟϥ ⲛⲧⲃⲛⲏ ⲛⲛⲁ ⲧⲉϥⲧⲟ ⲛⲟⲩⲣⲏⲧⲉ</ab>
ⲡⲉⲛⲧⲁϥⲧⲛⲛⲟⲟⲩ ⲙⲡⲉϥⲟⲩⲟⲉⲓⲛ ⲁⲩⲱ ⲁϥⲙⲟⲟϣⲉ ⲁϥⲙⲟⲩⲧⲉ ⲉⲣⲟϥ ⲁϥⲥⲱⲧⲙ ⲛⲥⲱϥ ϩⲛ ⲟⲩⲥⲧⲱⲧ</ab>
ⲁⲛⲥⲓⲟⲩ ⲇⲉ ⲉⲩⲫⲣⲁⲛⲉ ⲉⲩⲣⲟⲩⲟⲉⲓⲛ ϩⲛ ⲛⲉⲩⲣϣⲉ</ab>
ⲁϥⲙⲟⲩⲧⲉ ⲉⲣⲟⲟⲩ ⲡⲉϫⲁⲩ ϫⲉ ⲉⲓⲥ ϩⲏⲏⲧⲉ ⲧⲛⲙⲡⲉⲓⲙⲁ ⲁⲩⲣⲟⲩⲟⲉⲓⲛ ϩⲛ ⲟⲩⲟⲩⲛⲟϥ ⲙⲡⲉⲛⲧⲁϥⲧⲁⲙⲓⲟⲟⲩ</ab>
ⲡⲁⲓ ⲡⲉ ⲡⲉⲛⲛⲟⲩⲧⲉ ⲙⲛ ϭⲉ ⲛⲁϣⲱⲡⲉ ⲉϥⲧⲛⲧⲱⲛ ⲉⲣⲟϥ</ab>
ⲁϥϭⲓⲛⲉ ⲛⲧⲉϩⲓⲏ ⲧⲏⲣⲥ ⲛⲧⲙⲛⲧⲥⲁⲃⲉ ⲁϥϯ ⲙⲙⲟⲥ ⲛⲓⲁⲕⲱⲃ ⲡⲉϥϩⲙϩⲁⲗ ⲙⲛ ⲡ ⲡⲉⲛⲧⲁϥⲙⲉⲣⲓⲧϥ</ab>
ⲙⲛⲛⲥⲁ ⲛⲁⲓ ⲁϥⲟⲩⲟⲛϩϥ ⲉⲃⲟⲗ ϩⲓϫⲛ ⲡⲕⲁϩ ⲁⲩⲱ ⲁϥⲥⲁⲛϣ ϩⲛ ⲛⲣⲱⲙⲉ</ab>