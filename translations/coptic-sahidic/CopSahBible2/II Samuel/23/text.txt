ⲁⲩⲱ ⲛⲁⲓ ⲛⲉ ⲛⲉϣⲁϫⲉ ⲛ ⲛϩⲁⲉⲉⲩ ⲟⲩⲡⲓⲥⲧⲟⲥ ⲡⲉ  ⲡϣⲏⲣⲉ ⲛⲓⲉⲥⲥⲁⲓ ⲁⲩⲱ ⲟⲩⲡⲓⲥⲧⲟⲥ ⲡⲉ ⲡⲣⲱⲙⲉ ⲡⲁⲓ ⲛⲧⲁⲡϫⲟⲉⲓⲥ ⲧⲟⲩⲛⲟⲥϥ ⲉϫⲙ ⲡⲉϥⲗⲁⲟⲥ ⲓⲁⲕⲱⲃ ⲁⲩⲱ ⲛⲉⲥⲱⲟⲩ ⲛⲉⲯⲁⲗⲙⲟⲥ ⲙⲡ</ab>
ⲡⲉ ⲙⲡϫⲟⲉⲓⲥ ⲡⲉ ⲛⲧⲁϥϣⲁϫⲉ ϩⲣⲁⲓ ⲛϩⲏⲧ ⲁⲩⲱ ⲡⲉϥϣⲁϫⲉ ⲉϫⲙ ⲡⲁⲗⲁⲟⲥ</ab>
ⲡⲉϫⲉ ⲡⲛⲟⲩⲧⲉ ⲙⲡ ⲛⲧⲁϥϣⲁϫⲉ ⲛⲙⲙⲁⲓ ⲛϭⲓ ⲡⲉⲧⲣⲟⲉⲓⲥ ⲉⲡ ϫⲉ ⲧⲁⲩⲟ ⲛⲟⲩⲡⲁⲣⲁⲃⲟⲗⲏ ϩⲙ ⲡⲣⲱⲙⲉ ϫⲉ ⲉⲧⲉⲧⲛⲛⲁⲧⲁϫⲣⲟ ⲛⲁϣ ⲛϩⲉ ⲛⲑⲟⲧⲉ ⲙⲡⲉ</ab>
ⲁⲩⲱ ϩⲙ ⲡⲟⲩⲟⲉⲓⲛ ⲙⲡⲛⲟⲩⲧⲉ ⲉⲧⲣⲉⲡⲣⲏ ϣⲁ ⲙⲡⲛⲁⲩ ⲛϩⲧⲟⲟⲩⲉ ⲁⲩⲱ ⲛⲑⲉ ⲛⲟⲩϯⲟⲩⲱ ⲉϩⲣⲁⲓ ϩⲙ ⲡⲕⲁϩ ⲉⲃⲟⲗ ϩⲙ ⲡϩⲟⲩⲙⲡⲏ</ab>
ⲡⲁⲓ ⲅⲁⲣ ⲁⲛ ⲡⲉ ⲡⲁⲏⲓ ⲙⲛ ⲡⲛⲟⲩⲧⲉ ⲉⲧⲧⲁϫⲣⲏⲩ ⲟⲩⲇⲓⲁⲑⲏⲕⲏ ⲛϣⲁ ⲉⲛⲉϩ ⲁϥⲥⲙⲛⲧⲥ ⲛⲁⲓ ⲉⲥⲥⲃⲧⲱⲧ ⲉⲁϥϩⲁⲣⲉϩ ⲉⲣⲟⲥ ⲛⲟⲩⲟⲉⲓϣ ⲛⲓⲙ ϫⲉ ⲡⲁⲟⲩϫⲁⲓ ⲧⲏⲣϥ ⲁⲩⲱ ⲡⲁϣⲁϫⲉ ⲧⲏⲣϥ ⲉϥϣⲟⲟⲡ ϩⲙ ⲡϫⲟⲉⲓⲥ ϫⲉ ⲡⲡⲁⲣⲁⲛⲟⲙⲟⲥ ⲛⲁϯⲟⲩⲱ ⲁⲛ ⲉϩⲣⲁⲓ</ab>
ϫⲉ ⲛⲧⲟⲟⲩ ⲧⲏⲣⲟⲩ ⲉⲩⲟ ⲛⲑⲉ ⲛⲟⲩϣⲟⲛⲧⲉ ⲉⲥⲛⲏϫ ⲉⲃⲟⲗ ϫⲉ ⲉⲩⲛⲁϭⲟⲡⲟⲩ ⲁⲛ ⲛϭⲓϫ</ab>
ⲁⲩⲱ ⲡⲣⲱⲙⲉ ⲉϥⲛⲁϣⲉⲡϩⲓⲥⲉ ⲛϩⲏⲧⲟⲩ ⲁⲩⲱ ⲡⲡⲉⲛⲓⲡⲉ ⲧⲏⲣϥ ⲁⲩⲱ ⲡϣⲉ ⲛⲟⲩⲗⲟⲅⲭⲏ ϥⲛⲁⲣⲟⲕϩⲟⲩ ϩⲛ ⲟⲩⲥⲁⲧⲉ ⲁⲩⲱ ⲥⲉⲛⲁⲕⲱ ⲉϩⲣⲁⲓ ⲛⲛⲉⲩϣⲓⲡⲉ</ab>
ⲛⲁⲓ ⲛⲉ ⲛⲉⲣⲁⲛ ⲛⲛⲉⲇⲩⲛⲁⲧⲟⲥ ⲛ ⲓⲉⲃⲟⲩⲥⲑⲉ ⲡⲉⲭⲁⲛⲁⲛⲁⲓⲟⲥ ⲛⲧⲟϥ ⲡⲉⲧⲟ ⲛⲁⲣⲭⲱⲛ ⲉϫⲙ ⲡϣⲟⲙⲛⲧ ⲛⲟⲩⲱⲛ ⲁⲩⲱ ⲁⲇⲓⲛⲱⲛ ⲡⲁⲍⲱⲛⲁⲓⲟⲥ ⲡⲁⲓ ⲅⲁⲣ ⲁϥⲧⲱⲕⲙ ⲛⲧⲉϥⲥⲏϥⲉ ⲉϫⲙ ⲡϣⲟⲙⲛⲧ ⲛϣⲉ ⲛⲣⲱⲙⲉ ⲁϥⲣⲁϩⲧⲟⲩ ⲛⲟⲩⲥⲟⲡ ⲛⲟⲩⲱⲧ</ab>
ⲁⲩⲱ ⲙⲛⲛⲥⲱϥ ⲉⲗⲉⲁⲍⲁⲣ ⲡϣⲏⲛ ⲡⲥⲟⲛ ⲙⲡⲉϥⲉⲓⲱⲧ ⲡϣⲏⲣⲉ ⲛⲥⲱⲥⲓ ⲡⲉⲧϩⲙⲡϣⲟⲙⲛⲧ ⲛⲇⲩⲛⲁⲧⲟⲥ ⲛⲇⲁⲩⲉⲓⲇ ϩⲙ ⲡⲧⲣⲉϥⲛⲟϭⲛⲉϭ ⲛⲛⲁⲗⲗⲟⲫⲩⲗⲟⲥ ϩⲛ ϩⲣⲉⲥⲥⲁ ⲡⲙⲁ ⲛⲧⲁⲩⲥⲱⲟⲩϩ ⲉⲣⲟϥ ⲉⲡⲡⲟⲗⲉⲙⲟⲥ ⲁⲩⲱ ⲁϥⲱϣ ⲉⲃⲟⲗ ⲛϭⲓ ⲡⲣⲱⲙⲉ ⲙⲡ</ab>
ⲛⲧⲟϥ ⲡⲉ ⲛⲧⲁϥⲧⲱⲟⲩⲛ ⲁⲩⲱ ⲁϥⲡⲁⲧⲁⲥⲥⲉ ⲛⲛⲁⲗⲗⲟⲫⲩⲗⲟⲥ ϣⲁⲛⲧⲉⲧⲉϥϭⲓϫ ϩⲓⲥⲉ ⲉϥϩⲓⲟⲩⲉ ⲛⲧⲉⲧⲉϥϭⲓϫ ⲧⲱϭⲉ ⲉϩⲟⲩⲛ ⲉⲧⲧⲱⲣⲉ ⲛⲧⲥⲏϥⲉ ⲁⲩⲱ ⲡϫⲟⲉⲓⲥ ⲁϥⲉⲓⲣⲉ ⲛⲟⲩⲛⲟϭ ⲛⲟⲩϫⲁⲓ ⲙⲡⲉϩⲟⲟⲩ ⲉⲧⲙⲙⲁⲩ ⲡⲗⲁⲟⲥ ⲇⲉ ⲛⲉϥϩⲓ ⲡⲁϩⲟⲩ ⲙⲙⲟϥ ⲉϣⲱⲗ</ab>
ⲙⲛⲛⲥⲱϥ ⲥⲁⲙⲁⲓⲁ ⲡϣⲏⲣⲉ ⲛⲁⲥⲁ ⲡⲁⲣⲟⲩⲭⲁⲓⲟⲥ ⲁⲩⲱ ⲛⲁⲗⲗⲟⲫⲩⲗⲟⲥ ⲁⲩⲥⲱⲟⲩϩ ⲉϩⲟⲩⲛ ⲉϫⲙ ⲡⲙⲁ ⲛϭⲱⲣϫ ⲛⲉⲥⲙⲙⲁⲩ ⲇⲉ ⲛϭⲓ ⲟⲩⲙⲉⲣⲓⲥ ⲛⲧⲉ ⲧⲥⲱϣⲉ ⲉⲥⲙⲉϩ ⲛⲁⲣϣⲓⲛ ⲁⲩⲱ ⲡⲗⲁⲟⲥ ⲁϥⲡⲱⲧ ϩⲁ ⲡϩⲟ ⲛⲛⲁⲗⲗⲟⲫⲩⲗⲟⲥ</ab>
ⲁⲩⲱ ⲁϥⲁϩⲉⲣⲁⲧϥ ϩⲛ ⲧⲙⲏⲧⲉ ⲛⲧⲙⲉⲣⲓⲥ ⲁϥⲧⲟⲩϫⲟⲥ ⲁⲩⲱ ⲁϥⲡⲁⲧⲁⲥⲥⲉ ⲛⲛⲁⲗⲗⲟⲫⲩⲗⲟⲥ ⲁⲡϫⲟⲉⲓⲥ ⲉⲓⲣⲉ ⲛⲟⲩⲛⲟϭ ⲛⲟⲩϫⲁⲓ</ab>
ⲁⲩⲱ ⲁⲩⲉⲓ ⲉϩⲣⲁⲓ ⲛϭⲓ ϣⲟⲙⲛⲧ ⲉⲃⲟⲗ ϩⲛ ⲧϣⲟⲙⲧⲉ ⲛⲁⲣⲭⲏ ⲏ ⲉⲃⲟⲗ ϩⲙ ⲡϣⲟⲙⲛⲧ ⲛⲉⲙⲗⲁϩ ⲁⲩⲉⲓ ⲉϩⲣⲁⲓ ⲉⲕⲁⲍⲱⲛ ⲉⲣⲱϥ ⲛⲇⲁⲩⲉⲓⲇ ⲉⲡⲉⲙϩⲁⲁⲩ ⲛⲟⲇⲟⲗⲗⲁⲙ ⲙⲛ ⲟⲩⲧⲁⲅⲙⲁ ⲛⲧⲉ ⲛⲁⲗⲗⲟⲫⲩⲗⲟⲥ ⲁⲩⲧⲁⲁⲩ ⲉϩⲣⲁⲓ ⲉⲡⲓⲁ ⲛⲛⲉϩⲣⲁⲫⲁⲉⲓⲛ</ab>
ⲇⲉ ⲛⲉϥϣⲟⲟⲡ ϩⲛ ⲧⲡⲉⲣⲓⲟⲭⲏ ⲁⲩⲱ ⲡⲙⲏⲏϣⲉ ⲛⲧⲉ ⲛⲁⲗⲗⲟⲫⲩⲗⲟⲥ ⲛⲉϥϣⲟⲟⲡ ϩⲛ ⲃⲁⲓⲑⲗⲉⲉⲙ</ab>
ⲇⲁⲩⲉⲓⲇ ⲇⲉ ⲁϥϣⲱⲡⲉ ϩⲛ ⲟⲩⲉⲡⲓⲑⲩⲙⲓⲁ ⲡⲉϫⲁϥ ϫⲉ ⲛⲓⲙ ⲡⲉⲧⲛⲁⲧⲥⲟⲓ ⲙⲙⲟⲟⲩ ⲉⲃⲟⲗ ϩⲙ ⲡϣⲏⲓ ⲉⲧϩⲛ ⲃⲏⲑⲗⲉⲉⲙ ⲡⲉⲧϩⲛ ⲧⲡⲩⲗⲏ ⲡⲙⲏⲏϣⲉ ⲇⲉ ⲛⲛⲁⲗⲗⲟⲫⲩⲗⲟⲥ ⲛⲉϥϩⲛⲃⲁⲓⲑⲗⲉⲉⲙ</ab>
ⲁⲩⲱ ⲡϣⲟⲙⲛⲧ ⲛⲇⲩⲛⲁⲧⲟⲥ ⲁⲩⲛⲉϩⲛⲟⲩϩⲉ ⲉⲃⲟⲗ ⲁⲩϫⲱⲧⲉ ⲉϩⲟⲩⲛ ⲉⲧⲡⲁⲣⲉⲙⲃⲟⲗⲏ ⲁⲩⲙⲉϩⲙⲟⲟⲩ ⲉⲃⲟⲗ ϩⲙ ⲡϣⲏⲓ ⲛⲃⲁⲓⲑⲗⲉⲉⲙ ⲡⲉⲧϩⲛⲧⲡⲩⲗⲏ ⲁⲩⲱ ⲁⲩϫⲓ ⲙⲡⲟⲟⲩ ⲁⲩⲉⲓ ⲉⲣⲁⲧϥ ⲛ ⲙⲡⲉϥⲟⲩⲱϣ ⲉⲥⲟⲟϥ ⲁⲗⲗⲁ ⲁϥⲟⲩⲟⲧⲛⲉϥ ⲉⲃⲟⲗ ϩⲓⲑⲏ ⲙⲡϫⲟⲉⲓⲥ</ab>
ⲉϥϫⲱ ⲙⲙⲟⲥ ϫⲉ ⲧⲟⲩϫⲟⲓ ⲡϫⲟⲉⲓⲥ ⲛⲛⲉⲥϣⲱⲡⲉ ⲙⲙⲟⲓ ⲉⲧⲣⲁⲣⲡⲁⲓ ⲉⲛⲉⲓⲉⲥⲱ ⲙⲡⲉⲥⲛⲟϥ ⲛⲛⲉⲓⲣⲱⲙⲉ ⲛⲁⲓ ⲛⲧⲁⲩⲛⲟⲩϫⲉ ⲛⲛⲉⲩⲯⲩⲭⲏ ⲉⲃⲟⲗ ⲁⲩⲡⲱⲧ ⲁⲩⲱ ⲙⲡⲉϥⲣϩⲛⲁϥ ⲉⲥⲟⲟϥ ⲛⲁⲓ ⲛⲉ ⲛⲧⲁⲩⲁⲁⲩ ⲛϭⲓ ⲡϣⲟⲙⲛⲧ ⲛⲇⲩⲛⲁⲧⲟⲥ</ab>
ⲁⲩⲱ ⲁⲃⲓⲥⲁ ⲡⲥⲟⲛ ⲛⲓⲓⲱⲁⲃ ⲡϣⲏⲣⲉ ⲛⲥⲁⲣⲟⲩⲉⲓⲁ ⲛⲧⲟϥ ϩⲱⲱϥ ⲛⲉϥⲟ ⲛⲁⲣⲭⲱⲛ ϩⲙ ⲡϣⲟⲙⲛⲧ ⲁⲩⲱ ⲛⲧⲟϥ ⲡⲉⲛⲧⲁϥⲧⲟⲩⲛⲉⲥⲧⲉϥⲗⲟⲅⲭⲏ ⲉϫⲙ ⲡϣⲟⲙⲛⲧ ⲛϣⲉ ⲛⲣⲱⲙⲉ ⲁϥⲣⲁϩⲧⲟⲩ ⲁⲩⲱ ⲛⲉⲣⲉⲡⲉϥⲣⲁⲛ ϣⲟⲟⲡ ϩⲙ ⲡϣⲟⲙⲛⲧ</ab>
ⲉϥⲱⲉⲓ ⲉⲃⲟⲗ ϩⲙ ⲡϣⲟⲙⲛⲧ ⲉⲧⲙⲙⲁⲩ ⲁⲩⲱ ⲁϥϣⲱⲡⲉ ⲛⲁⲩ ⲛⲁⲣⲭⲱⲛ ⲙⲡⲉϥⲉⲓ ⲉⲣⲁⲧⲟⲩ ⲙⲡⲉⲓϣⲟⲙⲛⲧ</ab>
ⲁⲩⲱ ⲃⲁⲛⲁⲓⲁⲥ ⲡϣⲏⲣⲉ ⲛⲓⲱⲇⲁⲉ ⲉⲩⲣⲱⲙⲉ ⲡⲉ ⲛϫⲱⲱⲣⲉ ⲛⲧⲟϥ ⲉϥⲟϣ ⲛϩⲱⲃ ⲉϥⲱⲉⲓ ⲉⲃⲟⲗ ϩⲙ ⲡϣⲟⲙⲛⲧ ⲉⲃⲟⲗ ϩⲛ ⲕⲁⲃⲉⲥⲉⲏⲗ ⲁⲩⲱ ⲛⲧⲟϥ ⲡⲉⲛⲧⲁϥⲡⲁⲧⲁⲥⲥⲉ ⲙⲡϣⲏⲣⲉ ⲥⲛⲁⲩ ⲛⲁⲣⲓⲏⲗ ⲡⲉ ⲉⲃⲟⲗ ϩⲙ ⲙⲱⲁⲃ ⲁⲩⲱ ⲛⲧⲟϥ ⲡⲉⲛⲧⲁϥⲃⲱⲕ ⲉϩⲣⲁⲓ ⲁϥⲡⲁⲧⲁⲥⲥⲉ ⲙⲡⲙⲟⲩⲓ ϩⲛ ⲧⲙⲏⲧⲉ ⲙⲡϣⲏⲓ ⲙⲡⲉϩⲟⲟⲩ ⲙⲡⲉⲭⲓⲙⲱⲛ</ab>
ⲁⲩⲱ ⲛⲧⲟϥ ⲡⲉⲛⲧⲁϥⲡⲁⲧⲁⲥⲥⲉ ⲙⲡⲣⲙⲛⲕⲏⲙⲉ ⲟⲩⲣⲱⲙⲉ ⲉϥⲟ ⲛϣⲡⲏⲣⲉ ⲉⲛⲁⲩ ⲉⲣⲟϥ ⲉⲣⲉⲟⲩⲙⲉⲣⲉϩ ⲇⲉ ϩⲛ ⲧϭⲓϫ ⲙⲡⲣⲙⲛⲕⲏⲙⲉ ⲉϥⲟ ⲛⲑⲉ ⲛⲟⲩϣⲉ ⲛϩⲱⲧ ⲛⲇⲓⲁⲃⲁⲑⲣⲁ ⲁⲩⲱ ⲃⲁⲓⲛⲉⲁⲥ ⲁϥⲉⲓ ⲉⲃⲟⲗ ⲉⲣⲟϥ ϩⲙ ⲡⲙⲉⲣⲉϩ ⲉⲧⲉⲛⲧⲟⲟⲧϥ ⲁⲩⲱ ⲁϥϩⲁⲣⲡⲁⲍⲉ ⲙⲡⲙⲉⲣⲉϩ ⲉⲃⲟⲗ ϩⲛ ⲧϭⲓϫ ⲙⲡⲣⲙⲛⲕⲏⲙⲉ ⲁϥⲙⲟⲩⲟⲩⲧ ⲙⲙⲟϥ ϩⲙ ⲡⲉϥⲙⲉⲣⲉϩ</ab>
ⲛⲁⲓ ⲛⲉ ⲛⲧⲁϥⲁⲁⲩ ⲛϭⲓ ⲃⲁⲛⲁⲓⲁⲥ ⲡϣⲏⲣⲉ ⲛⲓⲱⲇⲁⲉ ⲛⲧⲟϥ ϩⲱⲱϥ ⲉⲣⲉⲡⲉϥⲣⲁⲛ ϣⲟⲟⲡ ϩⲙ ⲡϣⲟⲙⲛⲧ ⲛⲛⲟϭ ⲛⲇⲩⲛⲁⲧⲟⲥ</ab>
ⲉⲃⲱⲉⲓ ⲉⲃⲟⲗ ϩⲙ ⲡϣⲟⲙⲛⲧ ⲁⲩⲱ ⲙⲡⲉϥⲉⲓ ⲉⲣⲁⲧⲟⲩ ⲙⲡϣⲟⲙⲛⲧ ⲁⲩⲱ  ⲁϥⲕⲁⲁϥ ⲉϥⲧⲏϭ ⲉⲣⲟϥ ⲁⲩⲱ ⲛⲁⲓ ⲛⲉ ⲛⲣⲁⲛ ⲛⲛⲇⲩⲛⲁⲧⲟⲥ ⲙⲡⲣⲣⲟ </ab>
ⲁⲍⲁⲏⲗ ⲡⲥⲟⲛ ⲛⲓⲱⲁⲃ ⲡⲁⲓ ⲛⲉϥⲏⲡ ϩⲙ ⲡⲉϥⲧⲟⲟⲩ ⲉⲗⲉⲁⲛⲁⲛ ⲡϣⲏⲣⲉ ⲛⲇⲟⲩⲇⲓ ⲡⲥⲟⲛ ⲙⲡⲉϥⲉⲓⲱⲧ ϩⲛ ⲃⲁⲓⲑⲗⲉⲉⲙ</ab>
ⲥⲁⲙⲁⲓ ⲡⲁⲣⲟⲩⲇⲁⲓⲟⲥ ⲉⲗⲓⲕⲁ ⲡⲁⲣⲟⲩⲇⲁⲓⲟⲥ</ab>
ⲉⲗⲗⲏⲥ ⲡⲫⲉⲗⲱⲑⲓ ⲉⲓⲣⲁⲥ ⲡϣⲏⲣⲉ ⲛⲉⲕⲕⲁⲥ ⲡⲉⲑⲉⲕⲱⲛⲓⲧⲏⲥ</ab>
ⲁⲃⲓⲉⲍⲉⲣ ⲡⲁⲛⲁⲑⲱⲑⲓⲧⲏⲥ ⲉⲃⲟⲗ ϩⲛ ⲛⲉϣⲏⲣⲉ ⲙⲡⲁⲥⲱⲑⲓⲧⲏⲥ</ab>
ⲥⲉⲗⲙⲱⲛ ⲡⲁⲓⲱⲧⲏⲥ ⲙⲟⲟⲣⲉ ⲡⲛⲉⲧⲱⲫⲁⲛⲓⲧⲏⲥ</ab>
ⲉⲑⲉⲡϣⲏⲣⲉ ⲛϩⲣⲓⲃⲁ ⲉⲃⲟⲗ ϩⲛ ⲅⲁⲃⲁⲉⲑ ⲡϣⲏⲣⲉ ⲛⲃⲉⲛⲓⲁⲙⲓⲙ</ab>
ⲡⲉⲫⲣⲁⲑⲉⲟⲥ</ab>
ⲁⲥⲙⲱⲑ ⲡⲥⲁⲣⲁⲁⲃⲓⲧⲏⲥ</ab>
ⲉⲙⲁⲥⲟⲩ ⲡⲥⲁⲗⲁⲃⲟⲩⲛⲓⲧⲏⲥ ⲛϣⲏⲣⲉ ⲛⲁⲥⲱⲛ ⲓⲱⲛⲁⲑⲁⲛ</ab>
ⲥⲁⲙⲛⲁⲛ ⲡⲁⲣⲱⲇⲓⲧⲏⲥ ϩⲁⲙⲛⲁⲛ ⲡϣⲏⲣⲉ ⲛⲥⲁⲣⲉ ⲡⲁⲣⲁⲑⲩⲣⲓⲧⲏⲥ</ab>
ⲉⲣⲓⲫⲁⲣⲉⲑ ⲡϣⲏⲣⲉ ⲛⲁⲥⲃⲓⲧⲏⲥ ⲡϣⲏⲣⲉ ⲙⲙⲁⲁⲭⲁⲁⲭⲓ ⲉⲗⲓⲁⲃ ⲡϣⲏⲣⲉ ⲛⲁⲭⲓⲇⲟⲫⲉⲗ ⲡⲕⲉⲗⲱⲛⲓⲧⲏⲥ</ab>
ⲁⲍⲁⲣⲉ ⲡⲕⲁⲣⲙⲏⲗⲓⲟⲥ ⲡϣⲏⲣⲉ ⲛⲟⲩⲣⲉ ⲉⲧⲉ ⲉⲣⲭⲣⲓ ⲡⲉ</ab>
ⲅⲁⲗⲁⲁⲇ ⲡϣⲏⲣⲉ ⲛⲁⲑⲁⲛ ⲉⲩϣⲏⲣⲉ ⲡⲉ ⲛⲇⲩⲛⲁⲧⲟⲥ ⲡϣⲏⲣⲉ ⲛⲅⲁⲗⲁⲁⲇⲇⲓ</ab>
ⲉⲗⲓⲉ ⲡϩⲁⲙⲁⲛⲓⲧⲏⲥ ⲅⲉⲗⲱⲣⲓ ⲡⲕⲉⲣⲱⲑⲉⲱⲥ ⲉϥϥⲓ ⲛⲛⲉⲥⲕⲏⲩⲉ ⲛⲓⲱⲁⲃ ⲡϣⲏⲣⲉ ⲛⲥⲁⲣⲟⲩⲉⲓⲁⲥ</ab>
ⲡⲓⲉⲑⲓⲣⲉⲟⲥ ⲅⲁⲣⲏⲃ ⲡⲓⲉⲑⲓⲛⲉⲟⲥ</ab>
ⲟⲩⲣⲓⲁⲥ ⲡⲉⲭⲉⲇⲇⲁⲓⲟⲥ ⲛⲁⲓ ⲇⲉ ⲧⲏⲣⲟⲩ ⲉⲩⲛⲁⲉⲣ ⲙⲁⲁⲃ ⲥⲁϣϥ</ab>
ⲉⲁⲇⲁ ⲡⲉ ⲉⲃⲟⲗ ϩⲛ ⲭⲓⲙⲁⲣⲣⲟⲛ ⲅⲁⲃⲓⲏⲗ ⲡϣⲏⲣⲉ ⲙⲡⲁⲣⲁⲃⲟⲑⲉⲟⲥ</ab>
<gap reason=""/>