ⲁⲩⲱ ⲁⲩϩⲉⲃⲱⲱⲛ ϣⲱⲡⲉ ϩⲛ ⲛⲉϩⲟⲟⲩ ⲛ ⲛϣⲟⲙⲧⲉ ⲛⲣⲟⲙⲡⲉ ⲛⲥⲁ ⲛⲉⲩⲉⲣⲏⲩ ⲁⲩⲱ  ⲁϥⲕⲱⲧⲉ ⲛⲥⲁ ⲡϩⲟ ⲙⲡϫⲟⲉⲓⲥ ⲡⲉϫⲉⲡϫⲟⲉⲓⲥ ϫⲉ ⲉⲣⲉⲧⲁⲇⲓⲕⲓⲁ ϣⲟⲟⲡ ⲉϫⲛ ⲥⲁⲟⲩⲗ ⲁⲩⲱ ⲉϫⲙ ⲡⲉϥⲏⲓ ⲉⲃⲟⲗ ϫⲉ ⲁϥⲙⲟⲩⲟⲩⲧ ⲛⲛⲉⲅⲁⲃⲁⲱⲛⲓⲧⲏⲥ</ab>
ⲁⲩⲱ ⲡⲣⲣⲟ  ⲁϥⲙⲟⲩⲧⲉ ⲛⲅⲁⲃⲁⲱⲛⲓⲧⲏⲥ ⲁϥϣⲁϫⲉ ⲛⲙⲙⲁⲩ ⲛⲅⲁⲃⲁⲱⲛⲓⲧⲏⲥ ⲇⲉ ⲛϣⲏⲣⲉ ⲁⲛ ⲛⲉ ⲙⲡ ⲁⲗⲗⲁ ⲡⲥⲉⲉⲡⲉ ⲛⲉ ⲙⲡⲁⲙⲟⲣⲁⲓⲟⲥ ⲁⲩⲱ ⲛϣⲏⲣⲉ ⲙⲡ ⲁⲩⲣⲁⲛⲁϣ ⲛⲁⲩ ⲥⲁⲟⲩⲗ ⲇⲉ ⲁϥⲕⲱⲧⲉ ⲛⲥⲁ ⲑⲉ ⲙⲙⲟⲟⲧⲟⲩ ϩⲙ ⲡⲧⲣⲉϥⲕⲱϩ ⲉⲛϣⲏⲣⲉ ⲙⲡ ⲙⲛ ⲓⲟⲩⲇⲁ</ab>
ⲡⲉϫⲉ ⲇⲉ ⲉⲛⲅⲁⲃⲁⲱⲛⲓⲧⲏⲥ ϫⲉ ⲟⲩ ⲡⲉϯⲛⲁⲁⲁϥ ⲛⲏⲧⲛ ⲁⲩⲱ ⲉⲓⲛⲁⲉϣⲧⲱⲃϩ ϩⲛ ⲟⲩ ⲉⲧⲣⲉⲧⲉⲧⲛⲥⲙⲟⲩ ⲉⲧⲉⲕⲗⲏⲣⲟⲛⲟⲙⲓⲁ ⲙⲡϫⲟⲉⲓⲥ</ab>
ⲛⲅⲁⲃⲁⲱⲛⲓⲧⲏⲥ ⲇⲉ ⲡⲉϫⲁⲩ ⲛⲁϥ ϫⲉ ⲙⲛϩⲁⲧ ⲟⲩⲇⲉ ⲙⲛⲛⲟⲩⲃ ϣⲟⲟⲡ ⲛⲁⲛ ⲙⲛ ⲥⲁⲟⲩⲗ ⲁⲩⲱ ⲙⲛ ⲡⲉϥⲏⲓ ⲁⲩⲱ ⲙⲛⲣⲱⲙⲉ ϩⲙ ⲡ ⲉⲟⲩⲛⲧⲁⲛϩⲱⲃ ⲛⲙⲙⲁϥ ⲉⲙⲟⲟⲩⲧϥ ⲡⲉϫⲉ ⲛⲁⲩ ϫⲉ ⲛⲧⲱⲧⲛ ⲉⲧⲉⲧⲛϫⲱ ⲙⲙⲟⲥ ϫⲉ ⲟⲩ ⲁⲩⲱ ϯⲛⲁⲁⲁϥ ⲛⲏⲧⲛ</ab>
ⲡⲉϫⲁⲩ ⲉϩⲟⲩⲛ ϩⲙ ⲡⲣⲣⲟ ϫⲉ ⲡⲣⲱⲙⲉ ⲛⲧⲁϥϫⲱⲕ ⲉⲃⲟⲗ ⲉϩⲣⲁⲓ ⲉϫⲱⲛ ⲛⲟⲩⲕⲁⲕⲓⲁ ⲁⲩⲱ ⲁϥⲇⲓⲱⲕⲉⲓ ⲙⲙⲟⲛ ⲁⲩⲱ ⲁϥⲣⲕⲣⲟϥ ⲉⲃⲟⲧⲛ ⲉⲃⲟⲗ ϩⲛ ⲟⲩⲧⲁⲕⲟ ⲙⲁⲣⲉⲛⲧⲁⲕⲟϥ ⲉⲧⲙⲧⲣⲉϥⲁϩⲉⲣⲁⲧϥ ϩⲛ ⲗⲁⲁⲩ ⲛⲧⲟϣ ⲛⲧⲉ ⲡ</ab>
ⲙⲁ ⲛⲁⲛ ⲛⲥⲁϣϥ ⲛⲣⲱⲙⲉ ⲉⲃⲟⲗ ϩⲛ ⲛⲉϥϣⲏⲣⲉ ⲛⲧⲛⲕⲁⲁⲩ ⲉⲩϭⲗϭⲱⲗ ⲉⲃⲟⲗ ϩⲁ ⲡⲣⲏ ⲛⲁϩⲣⲙ ⲡϫⲟⲉⲓⲥ ϩⲛ ⲅⲁⲃⲁⲱⲛ ⲉⲃⲟⲗ ϩⲛ ⲥⲁⲟⲩⲗ ⲡⲥⲱⲧⲡ ϩⲙ ⲡϫⲟⲉⲓⲥ ⲡⲉϫⲉ ϫⲉ ⲁⲛⲟⲕ ϯⲛⲁⲧⲁⲁⲩ ⲛⲏⲧⲛ</ab>
ⲁⲩⲱ ⲡⲣⲣⲟ ⲁϥϯⲥⲟ ⲉⲉⲛⲧⲟⲟⲧϥ ⲉϫⲙ ⲙⲉⲙⲫⲓⲃⲟⲥⲑⲉ ⲉⲧⲃⲉ ⲡⲁⲛⲁϣ ⲙⲡϫⲟⲉⲓⲥ ⲉⲧⲟⲩⲧⲱϥ ⲁⲩⲱ ⲉⲧⲟⲩⲧⲱϥ ⲛⲓⲱⲛⲁⲑⲁⲛ ⲡϣⲏⲣⲉ ⲛⲥⲁⲟⲩⲗ</ab>
ⲡⲣⲣⲟ ⲇⲉ ⲁϥϫⲓ ⲙⲡϣⲏⲣⲉ ⲥⲛⲁⲩ ⲛϩⲣⲉⲥⲫⲁ ⲧϣⲉⲉⲣⲉ ⲛⲁⲓⲁ ⲛⲁⲓ ⲛⲧⲁⲩϫⲡⲟⲟⲩ ⲛⲥⲁⲟⲩⲗ ϩⲉⲣⲙⲱⲛⲓ ⲙⲛ ⲙⲉⲙⲫⲓⲃⲟⲥⲑⲉ ⲁⲩⲱ ⲡϯⲟⲩ ⲛϣⲏⲣⲉ ⲙⲙⲉⲗⲭⲱⲗ ⲧϣⲉⲉⲣⲉ ⲛⲥⲁⲟⲩⲗ ⲛⲁⲓ ⲛⲧⲁⲥϫⲡⲟⲟⲩ ⲛⲉⲥⲣⲓⲏⲗ ⲡϣⲏⲣⲉ ⲛⲃⲉⲣⲍⲉⲗⲗⲓ ⲡⲙⲟⲟⲩⲗⲁⲑⲓ</ab>
ⲁϥⲧⲁⲁⲩ ⲉϩⲣⲁⲓ ⲉⲧⲟⲟⲧⲟⲩ ⲛⲛⲉⲛⲅⲁⲃⲁⲱⲛⲓⲧⲏⲥ ⲁⲩϭⲗϭⲱⲗⲟⲩ ϩⲁ ⲡⲣⲏ ϩⲙ ⲡⲧⲟⲟⲩ ⲙⲡⲙⲧⲟ ⲉⲃⲟⲗ ⲙⲡϫⲟⲉⲓⲥ ⲁⲩⲱ ⲛⲧⲟⲟⲩ ⲙⲡⲥⲁϣϥ ⲁⲩⲣⲱϩⲧ ϩⲓⲟⲩⲥⲟⲡ ⲁⲩⲱ ⲛⲧⲟⲟⲩ ⲁⲩⲙⲟⲟⲩⲧⲟⲩ ϩⲛ ⲛⲉϩⲟⲟⲩ ⲛϣⲟⲣⲡ ⲙⲡⲱϩⲥ ϩⲛ ⲧⲁⲣⲭⲏ ⲙⲡⲉϩⲥⲉⲓⲱⲧ</ab>
ⲁⲩⲱ ϩⲣⲉⲥⲫⲁ ⲧϣⲉⲉⲣⲉ ⲛⲁⲓⲁ ⲁⲥϫⲓ ⲛⲟⲩϭⲟⲟⲩⲛⲉ ⲁⲥⲡⲏⲥⲥⲉ ⲙⲙⲟⲥ ϩⲁⲧⲛ ⲧⲡⲉⲧⲣⲁ ϩⲛ ⲧⲁⲣⲭⲏ ⲙⲡⲉϩⲥⲉⲓⲱⲧ ϣⲁⲛⲧⲉⲟⲩⲙⲟⲟⲩ ⲉⲓ ⲉϫⲱⲥ ⲉⲃⲟⲗ ϩⲛ ⲧⲡⲉ ⲙⲡⲉⲥϯⲑⲉ ⲛⲛⲉϩⲁⲗⲁⲧⲉ ⲛⲧⲡⲉ ⲉⲧⲣⲉⲩⲟⲩⲱϩ ϩⲓϫⲱⲟⲩ ⲙⲡⲉϩⲟⲟⲩ ⲟⲩⲇⲉ ⲛⲉⲑⲏⲣⲓⲟⲛ ⲛⲧⲥⲱϣⲉ ⲉⲧⲣⲉⲩⲉⲓ ⲉϫⲱⲟⲩ ⲛⲧⲉⲩϣⲏ</ab>
ⲁⲩⲧⲁⲙⲉ ⲇⲉ ⲉⲛⲉⲛⲧⲁⲥⲁⲁⲩ ⲛϭⲓ ϩⲣⲉⲥⲫⲁ ⲧϣⲉⲉⲣⲉ ⲛⲁⲓⲁ ⲧⲡⲁⲗⲗⲁⲕⲏ ⲛⲥⲁⲟⲩⲗ ⲁⲩⲱ ⲁⲩⲃⲱⲗ ⲉⲃⲟⲗ ⲁⲩⲧⲁϩⲟⲟⲩ ⲇⲉ ⲛϭⲓ ⲇⲁⲛ ⲡϣⲏⲣⲉ ⲛⲓⲱⲁ ⲡⲉ ⲉⲃⲟⲗ ϩⲙ ⲡⲉϫⲡⲟ ⲛⲛⲉⲅⲓⲅⲁⲥ</ab>
ⲁⲩⲱ ⲁϥⲃⲱⲕ ⲛϭⲓ  ⲁϥϫⲓ ⲛⲛⲉⲕⲉⲉⲥ ⲛⲥⲁⲟⲩⲗ ⲁⲩⲱ ⲛⲕⲉⲉⲥ ⲛⲓⲱⲛⲁⲑⲁⲛ ⲡⲉϥϣⲏⲣⲉ ⲛⲧⲟⲟⲧⲟⲩ ⲛⲛⲣⲱⲙⲉ ⲛⲓⲁⲃⲓⲥ ⲛⲧⲉ ⲡⲕⲁϩ ⲛⲅⲁⲗⲁⲁⲇ ⲛⲁⲓ ⲛⲧⲁⲩϩⲟⲃⲧⲟⲩ ⲉⲃⲟⲗ ϩⲛ ⲧⲉⲡⲗⲁⲧⲓⲁ ⲛⲃⲁⲓⲑⲥⲁⲛ ϫⲉ ⲛⲁⲗⲗⲟⲫⲩⲗⲟⲥ ⲁⲩⲕⲁⲁⲩ ϩⲙ ⲡⲙⲁ ⲉⲧⲙⲙⲁⲩ ϩⲙ ⲡⲉϩⲟⲟⲩ ⲛⲧⲁⲛⲁⲗⲗⲟⲫⲩⲗⲟⲥ ⲡⲁⲧⲁⲥⲥⲉ ⲛⲥⲁⲟⲩⲗ ϩⲛ ⲅⲉⲗⲃⲟⲩⲉ</ab>
ⲁⲩⲱ ⲁϥⲉⲓⲛⲉ ⲉϩⲣⲁⲓ ⲉⲃⲟⲗ ϩⲙ ⲡⲙⲁ ⲉⲧⲙⲙⲁⲩ ⲛⲛⲉⲕⲉⲉⲥ ⲛⲥⲁⲟⲩⲗ ⲁⲩⲱ ⲛⲕⲉⲉⲥ ⲛⲓⲱⲛⲁⲑⲁⲛ ⲡⲉϥϣⲏⲣⲉ ⲁϥⲥⲱⲟⲩϩ ⲟⲛ ⲉϩⲟⲩⲛ ⲛⲛⲉⲕⲉⲉⲥ ⲛⲛⲉⲛⲧⲁⲩϭⲗϭⲱⲗⲟⲩ ⲉⲃⲟⲗ ϩⲁ ⲡⲣⲏ</ab>
ⲁⲩⲱ ⲁϥⲧⲱⲙⲥ ⲛⲛⲉⲕⲉⲉⲥ ⲛⲥⲁⲟⲩⲗ ⲙⲛ ⲛⲉⲕⲉⲉⲥ ⲛⲓⲱⲛⲁⲑⲁⲛ ⲡⲉϥϣⲏⲣⲉ ⲙⲛ ⲛⲉⲕⲉⲉⲥ ⲛⲛⲉⲛⲕⲟⲟⲩⲉ ⲛⲧⲁⲩϭⲗϭⲱⲗⲟⲩ ϩⲁ ⲡⲣⲏ ϩⲙ ⲡⲕⲁϩ ⲛⲃⲉⲛⲓⲁⲙⲓⲛ ⲛⲥⲁⲥⲡⲓⲣ ⲙⲡⲧⲁⲫⲟⲥ ⲛϭⲓⲥ ⲡⲉϥⲉⲓⲱⲧ ⲁⲩⲱ ⲁⲩⲉⲓⲣⲉ ⲛϩⲱⲃ ⲛⲓⲙ ⲛⲧⲁⲡⲣⲣⲟ ϩⲱⲛ ⲙⲙⲟⲟⲩ ⲉⲧⲟⲟⲧⲟⲩ ⲁⲩⲱ ⲡⲛⲟⲩⲧⲉ ⲁϥⲥⲱⲧⲙ ⲁϥϣⲛϩⲧⲏϥ ϩⲁ ⲡⲕⲁϩ</ab>
ⲁⲩⲡⲟⲗⲉⲙⲟⲥ ⲇⲉ ϣⲱⲡⲉ ⲛⲧⲉ ⲛⲁⲗⲗⲟⲫⲩⲗⲟⲥ ⲙⲛ ⲡ ⲁⲩⲱ  ⲁϥⲃⲱⲕ ⲉⲃⲟⲗ ⲙⲛ ⲛⲉϥϩⲙϩⲁⲗ ⲛⲙⲙⲁϥ ⲁⲩⲡⲟⲗⲉⲙⲉⲓ ⲙⲛ ⲛⲁⲗⲗⲟⲫⲩⲗⲟⲥ ⲁⲩⲱ  ⲁϥϣⲧⲟⲣⲧⲣ</ab>
ⲓⲉⲥⲃⲓⲛ ⲇⲉ ⲡⲉⲧϩⲛⲛⲉϣⲏⲣⲉ ⲛϩⲣⲁⲫⲁⲛ ⲉⲃⲟⲗ ϩⲛ ⲛⲉϣⲏⲣⲉ ⲛⲛⲉⲅⲓⲅⲁⲥ ⲡⲁⲓ ⲉⲣⲉⲡϣⲓ ⲛⲧⲉϥⲗⲟⲅⲭⲏ ⲛⲁⲣϣⲟⲙⲛⲧ ⲛϣⲉ ⲛⲥⲁⲧⲉⲉⲣⲉ ⲛϩⲣⲏϣⲉ ⲛϩⲟⲙⲛⲧ ⲁⲩⲱ ⲛⲧⲟϥ ⲛⲉϥϩⲏⲕ ϩⲛ ⲟⲩϩⲱⲕ ⲛϣⲛⲃⲉ ⲉⲛⲉϥϯ ⲛϩⲧⲏϥ ⲉⲣⲱϩⲧ ⲛⲇⲁⲩⲉⲓⲇ</ab>
ⲁⲩⲱ ⲁⲃⲓⲥⲁ ⲡϣⲏⲣⲉ ⲛⲥⲁⲣⲟⲩⲉⲓⲁ ⲁϥⲃⲟⲏⲑⲉⲓ ⲉⲣⲟϥ ⲁϥⲡⲁⲧⲁⲥⲥⲉ ⲙⲡⲁⲗⲗⲟⲫⲩⲗⲟⲥ ⲁϥⲙⲟⲟⲩⲧϥ ⲧⲟⲧⲉ ⲁⲩⲱⲣⲕ ⲛ ⲛϭⲓ ⲛⲣⲱⲙⲉ ⲉⲩϫⲱ ⲙⲙⲟⲥ ⲛⲁϥ ϫⲉ ⲛⲛⲉⲕⲉⲓ ⲛϫⲓⲛ ⲉⲡⲉⲓⲛⲁⲩ ⲉⲃⲟⲗ ⲉⲡⲡⲟⲗⲉⲙⲟⲥ ⲛⲙⲙⲁⲛ ϫⲉ ⲛⲛⲉⲕϫⲛⲉⲡϩⲏⲃⲥ ⲙⲡ</ab>
ⲁⲥϣⲱⲡⲉ ⲇⲉ ⲙⲛⲛⲥⲁ ⲛⲁⲓ ⲁⲩⲡⲟⲗⲉⲙⲟⲥ ⲟⲛ ϣⲱⲡⲉ ϩⲛ ⲅⲉⲑ ⲙⲛ ⲛⲁⲗⲗⲟⲫⲩⲗⲟⲥ ⲧⲟⲧⲉ ⲁϥⲡⲁⲧⲁⲥⲥⲉ ⲛϭⲓ ⲥⲉⲃⲟⲭⲁ ⲡⲁⲥⲧⲁⲑⲱⲧⲓ ⲛⲥⲉⲫ ⲡⲉⲧϩⲛⲛⲉϫⲡⲟ ⲛϩⲣⲁⲫⲁ</ab>
ⲁⲩⲡⲟⲗⲉⲙⲟⲥ ⲟⲛ ϣⲱⲡⲉ ϩⲛ ⲣⲟⲟⲃ ⲙⲛ ⲛⲁⲗⲗⲟⲫⲩⲗⲟⲥ ⲁⲩⲱ ⲉⲗⲉⲁⲛⲁⲛ ⲡϣⲏⲣⲉ ⲛⲁⲣⲓⲱⲣⲅⲓⲙ ⲡⲃⲁⲓⲑⲗⲉⲉⲙⲓⲧⲏⲥ ⲁϥⲡⲁⲧⲁⲥⲥⲉ ⲛⲅⲟⲗⲓⲁⲑ ⲡⲅⲉⲑⲑⲁⲓⲟⲥ ⲡϣⲓ ⲇⲉ ⲙⲡⲉϥⲙⲉⲣⲉϩ ⲛⲉϥⲟ ⲛⲑⲉ ⲙⲡϩⲟ ⲛⲛⲉϣⲁⲩⲥⲱϩⲉ</ab>
ⲁⲩⲡⲟⲗⲉⲙⲟⲥ ⲟⲛ ϣⲱⲡⲉ ϩⲛ ⲅⲉⲑ ⲛⲉⲣⲉⲟⲩⲣⲱⲙⲉ ⲇⲉ ⲙⲙⲁⲩ ⲉⲡⲉϥⲣⲁⲛ ⲡⲉ ⲁⲇⲱⲛⲓ ⲁⲩⲱ ⲛⲧⲏⲏⲃⲉ ⲛⲛⲉϥϭⲓϫ ⲙⲛ ⲛⲁⲛⲉϥⲟⲩⲉⲣⲏⲧⲉ ⲛⲉⲩⲛⲁⲣⲥⲟⲟⲩ ϩⲓ ⲥⲟⲟⲩ ⲉⲧⲣϫⲟⲩⲧⲁϥⲧⲉ ⲛⲏⲡⲉ ⲛⲧⲟϥ ϩⲱⲱϥ ⲉⲁⲩϫⲡⲟϥ ⲛϩⲣⲁⲫⲁ</ab>
ⲁⲩⲱ ⲁϥⲛⲟϭⲛⲉϭ ⲙⲡ ⲡⲁⲓ ⲇⲉ ⲁϥⲡⲁⲧⲁⲥⲥⲉ ⲙⲙⲟϥ ⲛϭⲓ ⲓⲱⲛⲁⲑⲁⲛ ⲡϣⲏⲣⲉ ⲛⲥⲉⲙⲉⲉⲓ ⲡⲥⲟⲛ ⲛ</ab>
ⲡⲉⲓϥⲧⲟⲟⲩ ⲁⲩϫⲡⲟⲟⲩ ⲉϩⲉⲛⲉⲃⲟⲗ ⲛⲉ ϩⲛ ⲛϣⲏⲣⲉ ⲛⲛⲉⲅⲓⲅⲁⲥ ϩⲛ ⲅⲉⲑ ⲙⲡⲏⲓ ⲛϩⲣⲁⲫⲁ ⲁⲩϩⲉ ⲇⲉ ϩⲁⲧⲟⲟⲧϥ ⲛ ⲁⲩⲱ ϩⲁⲧⲟⲟⲧⲟⲩ ⲛⲛⲉϥϩⲙϩⲁⲗ</ab>