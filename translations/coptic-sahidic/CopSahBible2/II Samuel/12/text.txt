ⲡϫⲟⲉⲓⲥ ⲇⲉ ⲁϥϫⲟⲟⲩ ⲛⲁⲑⲁⲛ ⲡⲉⲡⲣⲟⲫⲏⲧⲏⲥ ⲉⲣⲁⲧϥ ⲛⲇⲁⲩⲉⲓⲇ ⲁⲩⲱ ⲁϥⲃⲱⲕ ⲉϩⲟⲩⲛ ⲛⲁϥ ⲡⲉϫⲁϥ ⲛⲁϥ ϫⲉ ⲉⲛⲉⲟⲩⲛ ⲣⲱⲙⲉ ⲥⲛⲁⲩ ϩⲛ ⲟⲩⲡⲟⲗⲓⲥ ⲟⲩⲁ ⲟⲩⲣⲙⲙⲁⲟ ⲡⲉ ⲁⲩⲱ ⲡⲕⲉⲟⲩⲁ ⲟⲩϩⲏⲕⲉ ⲡⲉ</ab>
ⲡⲣⲙⲙⲁⲟ ⲇⲉ ⲛⲉⲟⲩⲛⲧⲁϥ ⲙⲙⲁⲩ ⲛϩⲉⲛⲟϩⲉ ⲛⲉⲥⲟⲟⲩ ⲙⲛ ϩⲛⲛⲁϩⲟⲟⲩ ⲉⲛⲁϣⲱⲟⲩ ⲉⲙⲁⲧⲉ</ab>
ⲡϩⲏⲕⲉ ⲇⲉ ϩⲱⲱϥ ⲛⲉⲙⲛⲧϥⲗⲁⲁⲩ ⲙⲙⲁⲩ ⲛⲥⲁ ⲟⲩϩⲓⲁⲓⲃⲉ ⲛⲟⲩⲱⲧ ⲧⲁⲓ ⲛⲧⲁϥⲕⲁⲁⲥ ⲛⲁⲥ ⲁⲩⲱ ⲁϥϩⲁⲣⲉϩ ⲉⲣⲟⲥ ⲉϥⲥⲁⲁⲛϣ ⲙⲙⲟⲥ ⲁⲥϫⲁⲧⲉ ⲇⲉ ⲉⲥⲛⲙⲙⲁϥ ⲁⲩⲱ ⲛⲉⲥⲟⲩⲱⲙ ⲛⲙⲙⲁϥ ⲙⲛ ⲛⲉϥⲕⲉϣⲏⲣⲉ ⲉⲃⲟⲗ ϩⲙ ⲡⲉϥⲟⲉⲓⲕ ⲁⲩⲱ ⲛⲉⲥⲥⲱ ⲉⲃⲟⲗ ϩⲙ ⲡⲉϥⲁⲡⲟⲧ ⲁⲩⲱ ⲛⲉⲥⲉⲛⲕⲟⲧⲕ ϩⲛ ⲕⲟⲩⲛϥ ⲉⲥⲟ ⲛⲁϥ ⲛⲑⲉ ⲛⲟⲩϣⲉⲉⲣⲉ</ab>
ⲟⲩⲣⲙⲛϭⲟⲉⲓⲗⲉ ⲇⲉ ⲁϥⲓ ⲉⲣⲁⲧϥ ⲙⲡⲣⲙⲙⲁⲟ ⲁϥϭⲟⲉⲓⲗⲉ ⲉⲣⲟϥ ⲁϥϯⲥⲟ ⲉϫⲓ ⲉⲃⲟⲗ ϩⲛ ⲛⲉϥⲧⲃⲛⲟⲟⲩⲉ ⲛⲉⲥⲟⲟⲩ ⲁⲩⲱ ⲉⲃⲟⲗ ϩⲛ ⲛⲉϥⲉϩⲟⲟⲩ ⲉϣⲱⲱⲧ ⲙⲡⲣⲙⲛϭⲟⲉⲓⲗⲉ ⲛⲧⲁϥⲉⲓ ⲛⲁϥ ⲁϥϥⲓ ⲛⲧⲉϩⲓⲁⲓⲃⲉ ⲇⲉ ⲙⲡⲣⲱⲙⲉ ⲛϩⲏⲕⲉ ⲁϥⲧⲁⲙⲓⲟⲥ ⲙⲡⲣⲱⲙⲉ ⲛⲧⲁϥⲉⲓ ⲛⲁϥ</ab>
ⲛⲧⲉⲩⲛⲟⲩ ⲇⲉ  ⲁϥϭⲱⲛⲧ ϩⲛ ⲟⲩⲛⲟϭ ⲛⲟⲣⲅⲏ ⲉⲡⲣⲱⲙⲉ ⲛⲧⲁϥⲣⲡⲁⲓ ⲡⲉϫⲉ ⲇⲉ ⲉϩⲟⲩⲛ ϩⲛ ⲛⲁⲑⲁⲛ ϫⲉ ϥⲟⲛϩ ⲛϭⲓ ⲡϫⲟⲉⲓⲥ ϫⲉ ⲡⲣⲱⲙⲉ ⲛⲧⲁϥⲉⲓⲣⲉ ⲙⲡⲁⲓ ϥⲙⲡϣⲁ ⲙⲡⲙⲟⲩ</ab>
ⲁⲩⲱ ⲧⲉϩⲓⲁⲓⲃⲉ ⲛϥⲧⲁⲁⲥ ⲛⲥⲁϣϥ ⲛⲕⲱⲃ ⲉⲃⲟⲗ ϫⲉ ⲁϥⲉⲓⲣⲉ ⲙⲡⲉⲓϣⲁϫⲉ ⲙⲡⲉϥϯⲥⲟ ⲉⲡϩⲏⲕⲉ</ab>
ⲡⲉϫⲉⲛⲁⲑⲁⲛ ⲉϩⲟⲩⲛ ϩⲛ  ϫⲉ ⲛⲧⲟⲕ ⲡⲉ ⲡⲣⲱⲙⲉ ⲛⲧⲁϥⲉⲓⲣⲉ ⲙⲡⲉⲓϩⲱⲃ ⲧⲉⲛⲟⲩ ϭⲉ ⲛⲁⲓ ⲛⲉⲧⲉϥϫⲱ ⲙⲙⲟⲟⲩ ⲛϭⲓ ⲡϫⲟⲉⲓⲥ ⲡⲛⲟⲩⲧⲉ ⲙⲡ ϫⲉ ⲁⲛⲟⲕ ⲡⲉ ⲛⲧⲁⲓⲧⲁϩⲥⲕ ⲉⲧⲣⲉⲕⲣⲣⲣⲟ ⲉϫⲙ ⲡ ⲁⲩⲱ ⲁⲛⲟⲕ ⲡⲉⲧⲛⲟⲩϩⲙ ⲙⲙⲟⲕ ⲛⲧⲟⲟⲧϥ ⲛⲥⲁⲟⲩⲗ</ab>
ⲁⲩⲱ ⲁⲓϯ ⲛⲁⲕ ⲙⲡⲏⲓ ⲙⲡⲉⲕϫⲟⲉⲓⲥ ⲁⲩⲱ ⲛⲉϩⲓⲟⲙⲉ ⲙⲡⲉⲕϫⲟⲉⲓⲥ ⲁⲓⲧⲁⲁⲩ ⲉϩⲣⲁⲓ ⲉⲕⲟⲩⲟⲩⲛⲅ ⲁⲓϯ ⲛⲁⲕ ⲟⲛ ⲙⲡⲏⲓ ⲙⲡ ⲙⲛ ⲓⲟⲩⲇⲁ ⲁⲩⲱ ⲉϣⲱⲡⲉ ⲛⲁⲓ ⲥⲟⲃⲉⲕ ϯⲛⲁⲟⲩⲱϩ ⲉϫⲱⲟⲩ ⲛⲁⲕ ⲕⲁⲧⲁ ⲛⲁⲓ</ab>
ⲉⲧⲃⲉ ⲟⲩ ϭⲉ ⲁⲕⲥⲉϣϥⲡϣⲁϫⲉ ⲙⲡϫⲟⲉⲓⲥ ⲉⲧⲣⲉⲕⲉⲓⲣⲉ ⲙⲡⲡⲟⲛⲏⲣⲟⲛ ϩⲁ ⲛⲁⲃⲁⲗ ⲟⲩⲣⲓⲁⲥ ⲡⲉⲭⲉⲧⲧⲁⲓⲟⲥ ⲁⲕⲣⲁϩⲧϥ ⲛⲧⲥⲏϥⲉ ⲁⲩⲱ ⲧⲉϥⲥϩⲓⲙⲉ ⲁⲕϫⲓⲧⲥ ⲛⲁⲕ ⲛⲥϩⲓⲙⲉ ⲛⲧⲟϥ ϩⲱⲱϥ ⲁⲕⲙⲟⲟⲩⲧϥ ϩⲛ ⲧⲥⲏϥⲉ ⲛⲛⲉϣⲏⲣⲉ ⲛⲁⲙⲙⲱⲛ</ab>
ⲧⲉⲛⲟⲩ ϭⲉ ⲛⲛⲉⲧⲥⲏϥⲉ ⲉⲣⲃⲟⲗ ⲙⲡⲉⲕⲏⲓ ⲛϣⲁ ⲉⲛⲉϩ ⲉⲃⲟⲗ ϫⲉ ⲁⲕⲥⲟϣⲧ ⲁⲩⲱ ⲁⲕϫⲓ ⲛⲧⲉⲥϩⲓⲙⲉ ⲛⲟⲩⲣⲓⲁⲥ ⲡⲉⲭⲉⲧⲧⲁⲓⲟⲥ ⲉⲧⲣⲉⲥϣⲱⲡⲉ ⲛⲁⲕ ⲛⲥϩⲓⲙⲉ</ab>
ϫⲉ ⲛⲁⲓ ⲛⲉⲧⲉⲣⲉⲡϫⲟⲉⲓⲥ ϫⲱ ⲙⲙⲟⲟⲩ ϫⲉ ⲉⲓⲥ ϩⲏⲏⲧⲉ ⲁⲛⲟⲕ ϯⲛⲁⲧⲟⲩⲛⲉⲥ ϩⲉⲛⲕⲁⲕⲱⲛ ⲉϩⲣⲁⲓ ⲉϫⲱⲕ ϩⲙ ⲡⲉⲕⲏⲓ ⲛⲧⲁϫⲓ ⲛⲛⲉⲕϩⲓⲟⲙⲉ ϩⲁ ⲛⲉⲕⲃⲁⲗ ⲛⲧⲁⲧⲁⲁⲩ ⲙⲡⲉⲧϩⲓⲧⲟⲩⲱⲕ ⲛϥⲉⲛⲕⲟⲧⲕ ⲙⲛ ⲛⲉⲕϩⲓⲟⲙⲉ ⲙⲡϩⲁⲧⲉ ⲉⲃⲟⲗ ⲙⲡⲉⲓⲣⲏ</ab>
ⲉⲃⲟⲗ ϫⲉ ⲛⲧⲟⲕ ⲛⲧⲁⲕⲉⲓⲣⲉ ⲙⲛ ⲛϩⲱⲡ ⲙⲡⲉⲓϩⲱⲃ ⲁⲛⲟⲕ ⲇⲉ ϯⲛⲁⲉⲓⲣⲉ ⲙⲡⲉⲓϣⲁϫⲉ ⲙⲡⲙⲧⲟ ⲉⲃⲟⲗ ⲙⲡ ⲧⲏⲣϥ ⲁⲩⲱ ⲛⲁϩⲣⲁϥ ⲙⲡⲣⲏ</ab>
ⲡⲉϫⲉ ⲛⲛⲁⲑⲁⲛ ϫⲉ ⲁⲓⲣⲛⲟⲃⲉ ⲉⲡϫⲟⲉⲓⲥ ⲡⲉϫⲉⲛⲁⲑⲁⲛ ⲉϩⲟⲩⲛ ϩⲛ  ϫⲉ ⲡϫⲟⲉⲓⲥ ⲁϥϥⲓ ⲙⲙⲁⲩ ⲙⲡⲉⲕⲛⲟⲃⲉ ⲛⲅⲛⲁⲙⲟⲩ ⲁⲛ</ab>
ⲡⲗⲏⲛ ϩⲛ ⲟⲩϭⲱⲛⲧ ⲁⲕϯⲛⲟⲩϭⲥ ⲙⲡϣⲁϫⲉ ⲙⲡϫⲟⲉⲓⲥ ϩⲛ ⲡⲉⲓϣⲁϫⲉ ⲁⲩⲱ ⲡⲕⲉϣⲏⲣⲉ ⲛⲧⲁⲩϫⲡⲟϥ ⲛⲁⲕ ϩⲛ ⲟⲩⲙⲟⲩ ⲉϥⲉⲙⲟⲩ</ab>
ⲛⲁⲑⲁⲛ ⲇⲉ ⲁϥⲃⲱⲕ ⲉϩⲣⲁⲓ ⲉⲡⲉϥⲏⲓ ⲁⲩⲱ ⲡϫⲟⲉⲓⲥ ⲁϥⲡⲁⲧⲁⲥⲥⲉ ⲙⲡϣⲏⲣⲉ ⲕⲟⲩⲓ ⲛⲧⲁⲧⲉⲥϩⲓⲙⲉ ⲛⲟⲩⲣⲓⲁⲥ ϫⲡⲟϥ ⲛⲇⲁⲩⲉⲓⲇ ⲁϥⲣⲱϩⲧ ⲉⲡϣⲱⲛⲉ</ab>
ⲇⲁⲩⲉⲓⲇ ⲇⲉ ⲁϥϣⲓⲛⲉ ⲛⲧⲟⲟⲧϥ ⲙⲡϫⲟⲉⲓⲥ ⲉⲧⲃⲉ ⲡϣⲏⲣⲉ ⲕⲟⲩⲓ ⲁⲩⲱ ⲇⲁⲇ ⲁϥⲛⲏⲥⲧⲉⲩⲉ ⲛⲟⲩⲛⲏⲥⲧⲓⲁ ⲁϥⲃⲱⲕ ⲉϩⲟⲩⲛ ⲁϥⲉⲛⲕⲟⲧⲕ ϩⲓⲡⲉⲥⲏⲧ</ab>
ⲁⲩⲧⲱⲟⲩⲛ ⲇⲉ ⲛϭⲓ ⲛⲉⲡⲣⲉⲥⲃⲩⲧⲉⲣⲟⲥ ⲙⲡⲉϥⲏⲓ ⲁⲩⲁϩⲉⲣⲁⲧⲟⲩ ϩⲓϫⲱϥ ⲉⲧⲟⲩⲛⲟⲥϥ ⲉⲃⲟⲗ ϩⲙ ⲡⲕⲁϩ ⲁⲩⲱ ⲙⲡⲉϥⲣϩⲛⲁϥ ⲉⲧⲱⲟⲩⲛ ⲟⲩⲇⲉ ⲙⲡⲉϥⲟⲩⲉⲙⲟⲉⲓⲕ ⲛⲙⲙⲁⲩ</ab>
ⲁⲥϣⲱⲡⲉ ⲇⲉ ϩⲙ ⲡⲙⲉϩⲥⲁϣϥ ⲛϩⲟⲟⲩ ⲡϣⲏⲣⲉ ⲕⲟⲩⲓ ⲁϥⲙⲟⲩ ⲁⲩⲱ ⲛϩⲙϩⲁⲗ ⲛⲇⲁⲩⲉⲓⲇ ⲁⲩⲣϩⲟⲧⲉ ⲉⲧⲁⲙⲟϥ ϫⲉ ⲁⲡϣⲏⲣⲉ ⲕⲟⲩⲓ ⲙⲟⲩ ⲉⲁⲩϫⲟⲟⲥ ⲛⲛⲉⲩⲉⲣⲏⲩ ϫⲉ ⲉⲓⲥ ϩⲏⲏⲧⲉ ⲣⲱ ⲉⲣⲉⲡϣⲏⲣⲉ ⲕⲟⲩⲓ ⲟⲛϩ ⲁⲛϣⲁϫⲉ ⲛⲙⲙⲁϥ ⲁⲩⲱ ⲙⲡⲉϥⲥⲱⲧⲙ ⲉⲡⲉⲛϩⲣⲟⲟⲩ ⲧⲉⲛⲟⲩ ϭⲉ ⲉⲛⲛⲁϫⲟⲟⲥ ⲛⲁϥ ⲛⲁϣ ⲛϩⲉ ϫⲉ ⲁⲡϣⲏⲣⲉ ⲕⲟⲩⲓ ⲙⲟⲩ ⲛϥⲧⲱⲟⲩⲛ ϭⲉ ⲧⲉⲛⲟⲩ ⲛϥⲉⲓⲣⲉ ⲛⲁⲛ ⲛϩⲉⲛⲡⲉⲑⲟⲟⲩ</ab>
ⲁⲩⲱ  ⲁϥⲛⲁⲩ ⲉⲛⲉϥϩⲙϩⲁⲗ ⲉⲩⲕⲁⲥⲕⲉⲥ ⲇⲁⲩⲉⲓⲇ ⲇⲉ ⲁϥⲛⲟⲓ ϫⲉ ⲁⲡϣⲏⲣⲉ ⲕⲟⲩⲓ ⲙⲟⲩ ⲡⲉϫⲉ ⲛⲛⲉϥϩⲙϩⲁⲗ ϫⲉ ⲉⲛⲉⲁⲡϣⲏⲣⲉ ⲕⲟⲩⲓ ⲙⲟⲩ ⲡⲉϫⲁⲩ ϫⲉ ⲁϩⲉ ⲁϥⲙⲟⲩ</ab>
ⲇⲁⲩⲉⲓⲇ ⲇⲉ ⲁϥⲧⲱⲟⲩⲛ ⲉⲃⲟⲗ ϩⲙ ⲡⲕⲁϩ ⲁϥϫⲁⲕⲙⲉϥ ⲁⲩⲱ ⲁϥⲧⲁϩⲥϥ ⲁϥϯϩⲓⲱⲱϥ ⲛⲛⲉϥϩⲟⲉⲓⲧⲉ ⲁϥⲃⲱⲕ ⲉϩⲟⲩⲛ ⲉⲡⲏⲓ ⲙⲡϫⲟⲉⲓⲥ ⲁϥⲡⲁϩⲧϥ ⲁϥⲟⲩⲱϣⲧ ⲛⲁϥ ⲁⲩⲱ ⲁϥⲃⲱⲕ ⲉϩⲟⲩⲛ ⲉⲡⲉϥⲏⲓ ⲁϥⲟⲩⲉϩⲥⲁϩⲛⲉ ⲉⲉⲛⲟⲉⲓⲕ ⲛⲁϥ ⲉⲟⲩⲱⲙ ⲁⲩⲕⲁⲟⲉⲓⲕ ϩⲁⲣⲱϥ ⲁϥⲟⲩⲱⲙ</ab>
ⲛⲉϥϩⲙϩⲁⲗ ⲇⲉ ⲡⲉϫⲁⲩ ⲛⲁϥ ϫⲉ ⲟⲩ ⲡⲉ ⲡⲧⲱϣ ⲙⲡⲉⲓϣⲁϫⲉ ⲛⲧⲁⲕⲁⲁϥ ⲉⲧⲃⲉ ⲟⲩ ⲡϣⲏⲣⲉ ⲕⲟⲩⲓ ⲉⲧⲓ ⲉϥⲟⲛϩ ⲛⲉⲕⲛⲏⲥⲧⲉⲩⲉ ⲉⲕⲣⲓⲙⲉ ⲉⲕⲟ ⲛⲟⲩϣⲏ ⲛⲣⲟⲉⲓⲥ ⲛⲧⲉⲣⲉⲡϣⲏⲣⲉ ⲇⲉ ⲕⲟⲩⲓ ⲙⲟⲩ ⲁⲕⲧⲱⲟⲩⲛ ϩⲓⲡⲉⲥⲏⲧ ⲁⲩⲱ ⲁⲕⲟⲩⲉⲙⲟⲉⲓⲕ ⲁⲕⲥⲱ</ab>
ⲡⲉϫⲉ ϫⲉ ⲉⲧⲓ ⲉⲣⲉⲡϣⲏⲣⲉ ⲕⲟⲩⲓ ⲟⲛϩ ⲁⲓⲛⲏⲥⲧⲉⲩⲉ ⲁⲩⲱ ⲁⲓⲣⲓⲙⲉ ⲉⲁⲓϫⲟⲟⲥ ϫⲉ ⲛⲓⲙ ⲡⲉⲧⲥⲟⲟⲩⲛ ϫⲉ ⲉⲛⲉⲡϫⲟⲉⲓⲥ ⲛⲁⲛⲁ ⲛⲁⲓ ⲛⲧⲉⲡϣⲏⲣⲉ ⲕⲟⲩⲓ ⲱⲛϩ</ab>
ⲧⲉⲛⲟⲩ ⲇⲉ ⲁⲡϣⲏⲣⲉ ⲕⲟⲩⲓ ⲙⲟⲩ ⲉⲧⲃⲉ ⲟⲩ ϭⲉ ⲁⲛⲟⲕ ϯⲛⲁⲛⲏⲥⲧⲉⲩⲉ ⲙⲏ ϯⲛⲁⲥⲧⲟϥ ⲉⲡⲉⲓⲥⲁ ⲛϫⲓⲛ ⲉⲡⲉⲓⲛⲁⲩ ⲁⲛⲟⲕ ⲉⲓⲛⲁⲃⲱⲕ ⲉⲣⲁⲧϥ ⲛⲧⲟϥ ⲇⲉ ⲛϥⲛⲁⲕⲧⲟϥ ⲁⲛ ⲉⲉⲓ ⲛⲁⲓ ⲛϫⲓⲛ ⲉⲡⲉⲓⲛⲁⲩ</ab>
ⲁⲩⲱ  ⲁϥⲥⲗⲥⲗⲃⲉⲣⲥⲁⲃⲉⲉ ⲧⲉϥⲥϩⲓⲙⲉ ⲁⲩⲱ ⲁϥⲃⲱⲕ ⲉϩⲟⲩⲛ ϣⲁⲣⲟⲥ ⲁϥⲉⲛⲕⲟⲧⲕ ⲛⲙⲙⲁⲥ ⲁⲩⲱ ⲁⲥⲱ ⲁⲥϫⲡⲟ ⲛⲟⲩϣⲏⲣⲉ ⲁⲥⲙⲟⲩⲧⲉ ⲉⲡⲉϥⲣⲁⲛ ϫⲉ ⲥⲁⲗⲱⲙⲱⲛ ⲡϫⲟⲉⲓⲥ ⲇⲉ ⲁϥⲙⲉⲣⲓⲧϥ</ab>
ⲁϥϫⲟⲟⲩ ⲉⲃⲟⲗ ϩⲓⲧⲟⲟⲧϥ ⲛⲁⲑⲁⲛ ⲡⲉⲡⲣⲟⲫⲏⲧⲏⲥ ⲁϥⲙⲟⲩⲧⲉ ⲉⲡⲉϥⲣⲁⲛ ϫⲉ ⲉⲓⲇⲉⲓ ⲇⲉⲓ ⲉⲧⲉⲡⲉϥⲟⲩⲱϩⲙ ⲡⲉ ϫⲉ ⲉⲧⲃⲉ ⲡϫⲟⲉⲓⲥ</ab>
ⲁⲩⲱ ⲓⲱⲁⲃ ⲁϥⲡⲟⲗⲉⲙⲉⲓ ⲙⲛ ϩⲣⲁⲃⲃⲁⲑ ⲛⲧⲉ ⲛⲉϣⲏⲣⲉ ⲛⲁⲙⲙⲱⲛ ⲁϥϫⲓ ⲛⲧⲡⲟⲗⲓⲥ ⲛⲧⲙⲛⲧⲣⲣⲟ</ab>
ⲁⲩⲱ ⲓⲱⲁⲃ ⲁϥϫⲟⲟⲩ ⲛϩⲉⲛⲃⲁⲓϣⲓⲛⲉ ⲉⲣⲁⲧϥ ⲛ ⲉϥϫⲱ ⲙⲙⲟⲥ ϫⲉ ⲁⲓⲡⲟⲗⲉⲙⲉⲓ ⲙⲛ ϩⲣⲁⲃⲃⲁⲑ ⲁⲩⲱ ⲁⲓϫⲓ ⲛⲧⲡⲟⲗⲓⲥ ⲛⲛⲉⲙⲟⲩⲉⲓⲟⲟⲩⲉ</ab>
ⲧⲉⲛⲟⲩ ϭⲉ ⲥⲱⲟⲩϩ ⲉϩⲟⲩⲛ ⲙⲡϣⲱϫⲡ ⲙⲡⲗⲁⲟⲥ ⲛⲅⲉⲓ ⲛⲅϭⲱ ϩⲓⲣⲛ ⲧⲡⲟⲗⲓⲥ ⲛⲅϫⲓⲧⲥ ϫⲉ ⲛⲛⲁⲃⲱⲕ ⲁⲛⲟⲕ ⲛⲧⲁϫⲓ ⲛⲧⲡⲟⲗⲓⲥ ⲛⲥⲉϯ ⲙⲡⲁⲣⲁⲛ ⲉϫⲱⲥ ϫⲉ ⲁⲛⲟⲕ ⲁⲓϫⲓⲧⲥ</ab>
ⲁⲩⲱ  ⲁϥⲥⲱⲟⲩϩ ⲉϩⲟⲩⲛ ⲙⲡⲗⲁⲟⲥ ⲧⲏⲣϥ ⲁϥⲃⲱⲕ ⲉϩⲣⲁⲃⲃⲁⲑ ⲁϥⲡⲟⲗⲉⲙⲉ ⲛⲙⲙⲁⲥ ⲁϥϫⲓⲧⲥ</ab>
ⲁⲩⲱ ⲁϥϫⲓ ⲙⲡⲉⲕⲗⲟⲙ ⲙⲙⲉⲗⲭⲟⲗ ⲡⲉⲩⲣⲣⲟ ⲉⲃⲟⲗ ϩⲓϫⲛ ⲧⲉϥⲁⲡⲉ ⲡⲉϥϣⲓ ⲇⲉ ⲛⲉϥⲛⲁⲣⲟⲩϭⲓⲛϭⲱⲣ ⲛⲛⲟⲩⲃ ϩⲛ ⲧⲉϥϩⲣⲏϣⲉ ⲉⲣⲉⲟⲩⲱⲛⲉ ⲙⲙⲉ ϩⲓⲱⲱϥ ⲁⲩⲱ ⲛⲉϥϩⲓϫⲛⲧⲁⲡⲉ ⲛⲇⲁⲩⲉⲓⲇ ⲁⲩⲱ ⲛⲉϣⲟⲗⲥ ⲛⲧⲡⲟⲗⲓⲥ ⲁϥⲉⲛⲧⲟⲩ ⲉⲃⲟⲗ ⲉⲛⲁϣⲱⲟⲩ ⲉⲙⲁⲧⲉ</ab>
ⲁⲩⲱ ⲡⲗⲁⲟⲥ ⲉⲧⲛϩⲏⲧⲥ ⲁϥⲉⲛⲧⲟⲩ ⲉⲃⲟⲗ ⲁϥⲟⲩⲟⲥⲧⲟⲩ ϩⲛ ⲧⲃⲁϣⲟⲩⲣ ⲁⲩⲱ ϩⲛ ⲛⲥⲉⲣϭⲁⲙⲟⲩⲗ ⲙⲡⲉⲛⲓⲡⲉ ⲉⲁϥⲡⲟⲙⲡⲉⲩⲉ ⲙⲙⲟⲟⲩ ⲉⲃⲟⲗ ϩⲓⲧⲙ ⲡⲙⲁ ⲧⲏⲣϥ ⲧⲁⲓ ⲧⲉ ⲑⲉ ⲛⲧⲁϥⲁⲁⲥ ⲛⲛⲉⲡⲟⲗⲓⲥ ⲧⲏⲣⲟⲩ ⲛⲛⲉϣⲏⲣⲉ ⲛⲁⲙⲙⲱⲛ ⲁⲩⲱ  ⲁϥⲕⲧⲟϥ ⲙⲛ ⲡⲗⲁⲟⲥ ⲧⲏⲣϥ ⲉϩⲣⲁⲓ ⲉⲑ</ab>