ⲡⲁⲓ ⲡⲉ ⲡϫⲱⲱⲙⲉ ⲛⲛⲉⲡⲣⲟⲥⲧⲁⲅⲙⲁ ⲙⲡⲛⲟⲩⲧⲉ ⲁⲩⲱ ⲡⲛⲟⲙⲟⲥ ⲉⲧϣⲟⲟⲡ ϣⲁ ⲉⲛⲉϩ ⲟⲩⲟⲛ ⲛⲓⲙ ⲉⲧⲛⲁⲁⲙⲁϩⲧⲉ ⲙⲙⲟϥ ⲥⲉⲛⲁϣⲱⲡⲉ ϩⲙ ⲡⲱⲛϩ ⲁⲩⲱ ⲛⲉⲧⲛⲁⲕⲁⲁϥ ⲛⲥⲱⲟⲩ ⲥⲉⲛⲁⲙⲟⲩ</ab>
ⲕⲧⲟⲕ ⲓⲁⲕⲱⲃ ⲛⲅⲁⲙⲁϩⲧⲉ ⲙⲙⲟϥ ⲙⲟⲟϣⲉ ⲛⲥⲁ ⲡⲉϥⲥⲧⲟⲓ ⲙⲡⲉⲙⲧⲟ ⲉⲃⲟⲗ ⲙⲡⲉϥⲟⲩⲟⲉⲓⲛ</ab>
ⲙⲡⲣϯⲡⲉⲕⲉⲟⲟⲩ ⲛϩⲉⲛⲕⲟⲟⲩⲉ ⲁⲩⲱ ⲛⲉⲧⲣⲛⲟϥⲣⲉ ⲛⲁⲕ ⲛⲟⲩϩⲉⲑⲛⲟⲥ ⲛϣⲙⲙⲟ</ab>
ⲁⲛⲟⲛ ϩⲉⲛⲙⲁⲕⲁⲣⲓⲟⲥ ⲡ ϫⲉ ⲛⲉⲧⲣⲁⲛⲁϥ ⲙⲡⲛⲟⲩⲧⲉ ⲥⲉⲟⲩⲟⲛϩ ⲛⲁⲛ ⲉⲃⲟⲗ</ab>
ⲧⲱⲕ ϭⲉ ⲛϩⲏⲧ ⲡⲗⲁⲟⲥ ⲙⲡⲛⲟⲩⲧⲉ ϫⲉ ⲡⲣⲡⲙⲉⲉⲩⲉ ⲡⲉ ⲡ</ab>
ⲁⲩϯⲧⲏⲩⲧⲛ ⲉⲃⲟⲗ ⲛⲛϩⲉⲑⲛⲟⲥ ⲉⲡⲧⲁⲕⲉⲧⲏⲩⲧⲛ ⲁⲛ ⲁⲗⲗⲁ ϫⲉ ⲁⲧⲉⲧⲛϯ ⲛⲟⲩϭⲥ ⲙⲡⲛⲟⲩⲧⲉ ⲁⲩϯⲧⲏⲩⲧⲛ ⲉⲧⲟⲟⲧⲟⲩ ⲛⲛⲉⲧⲛϫⲓϫⲉⲟⲩⲉ</ab>
ⲉⲧⲃⲉ ϫⲉ ⲁⲧⲉⲧⲛϯ ⲛⲟⲩϭⲥ ⲙⲡⲉⲛⲧⲁϥⲧⲁⲙⲓⲉⲧⲏⲩⲧⲛ ⲁⲧⲉⲧⲛϣⲱⲱⲧ ⲛϩⲉⲛⲇⲁⲓⲙⲟⲛⲓⲟⲛ ⲁⲩⲱ ⲙⲡⲛⲟⲩⲧⲉ ⲁⲛ</ab>
ⲁⲧⲉⲧⲛⲣⲡⲱⲃϣ ⲙⲡⲉⲛⲧⲁϥⲥⲁⲛϣ ⲧⲏⲩⲧⲛ ⲡⲛⲟⲩⲧⲉ ϣⲁ ⲉⲛⲉϩ ⲁⲩⲱ ⲟⲛ ⲑⲓⲙ ⲧⲉⲛⲧⲁⲥⲥⲁⲛϣ ⲧⲏⲩⲧⲛ ⲁⲧⲉⲧⲛⲗⲩⲡⲓ ⲙⲙⲟⲥ</ab>
ⲁⲥⲛⲁⲩ ⲅⲁⲣ ⲉⲧⲟⲣⲅⲏ ⲉⲛⲧⲁⲥⲉⲓ ⲉϫⲛ ⲧⲏⲩⲧⲛ ⲉⲃⲟⲗ ϩⲓⲧⲟⲟⲧϥ ⲙⲡⲛⲟⲩⲧⲉ ⲁⲩⲱ ⲡⲉϫⲁⲥ ϫⲉ ⲥⲱⲧⲙ ⲉⲣⲟⲓ ⲛⲣⲙⲛϭⲟⲉⲓⲗⲉ ⲛⲥⲓⲱⲛ ⲁⲡⲛⲟⲩⲧⲉ ⲅⲁⲣ ⲉⲓⲛⲉ ⲉϫⲱⲓ ⲛⲟⲩⲛⲟϭ ⲛϩⲏⲃⲉ</ab>
ⲁⲓⲛⲁⲩ ⲅⲁⲣ ⲉⲧⲁⲓⲭⲙⲁⲗⲱⲥⲓⲁ ⲛⲛⲁϣⲏⲣⲉ ⲙⲛ ⲛⲁϣⲉⲉⲣⲉ ⲧⲉⲛⲧⲁϥⲛⲧⲥ ⲉϫⲱⲟⲩ ⲛϭⲓ ⲡϣⲁ ⲉⲛⲉϩ</ab>
ⲁⲓⲥⲁⲛⲟⲩϣⲟⲩ ⲅⲁⲣ ϩⲛ ⲟⲩⲟⲩⲛⲟϥ ⲁⲓϫⲟⲟⲩⲥⲉ ⲉⲃⲟⲗ ϩⲓⲧⲟⲟⲧ ϩⲛ ⲟⲩⲣⲓⲙⲉ ⲙⲛ ⲟⲩϩⲏⲃⲉ</ab>
ⲙⲡⲣⲧⲣⲉⲗⲁⲁⲩ ϭⲉ ⲣⲁϣⲉ ⲙⲙⲟⲓ ϩⲛ ⲟⲩⲣⲁϣⲉ ϫⲉ ⲛⲧⲁⲩⲕⲁⲁⲥ ⲛⲥⲱⲟⲩ ϩⲓⲧⲛ ⲟⲩⲙⲏⲏϣⲉ ⲁⲛⲟⲕ ⲅⲁⲣ ⲁⲓⲣϫⲁⲉⲓⲉ ⲉⲧⲃⲉ ⲛⲛⲟⲃⲉ ⲛⲛⲁϣⲏⲣⲉ ⲉⲧⲃⲉ ϫⲉ ⲁⲩⲣⲁⲕⲧⲟⲩ ⲉⲃⲟⲗ ⲙⲡⲛⲟⲙⲟⲥ ⲙⲡⲛⲟⲩⲧⲉ</ab>
ⲁⲩⲱ ⲙⲡⲟⲩⲥⲟⲩⲛⲛⲉϥⲇⲓⲕⲁⲓⲱⲙⲁ ⲟⲩⲇⲉ ⲙⲡⲟⲩⲃⲱⲕ ϩⲛ ⲧⲉϩⲓⲏ ⲛⲛⲉⲛⲧⲟⲗⲏ ⲙⲡⲛⲟⲩⲧⲉ ⲟⲩⲇⲉ ⲙⲡⲟⲩⲁⲗⲉ ⲉϩⲣⲁⲓ ⲉϫⲛ ⲧⲉϩⲓⲏ ⲛⲛⲉϥⲇⲓⲕⲁⲓⲟⲥⲩⲛⲏ</ab>
ⲙⲁⲣⲟⲩⲉⲓ ϭⲉ ⲛϭⲓ ⲛⲣⲙⲛϭⲟⲉⲓⲗⲉ ⲛⲥⲓⲱⲛ ⲁⲩⲱ ⲉⲩⲉⲣⲡⲙⲉⲉⲩⲉ ⲛⲧⲁⲓⲭⲙⲁⲗⲱⲥⲓⲁ ⲛⲛⲁϣⲏⲣⲉ ⲙⲛ ⲛⲁϣⲉⲉⲣⲉ ⲧⲉⲛⲧⲁϥⲛⲧⲥ ⲉϫⲱⲟⲩ ⲛϭⲓ ⲡϣⲁ ⲉⲛⲉϩ</ab>
ⲁϥⲉⲓⲛⲉ ⲅⲁⲣ ⲉϫⲱⲟⲩ ⲛⲟⲩϩⲉⲑⲛⲟⲥ ⲉⲃⲟⲗ ϩⲙ ⲡⲟⲩⲉ ⲉⲃⲟⲗ ⲟⲩϩⲉⲑⲛⲟⲥ ⲛⲁⲧⲃⲁⲗ ⲁⲩⲱ ⲉϥϣⲟⲃⲉ ϩⲛ ⲧⲉϥⲁⲥⲡⲉ ⲛⲁⲓ ⲉⲧⲉⲙⲉⲩϣⲓⲡⲉ ϩⲏⲧϥ ⲛⲟⲩϩⲗⲗⲟ ⲟⲩⲇⲉ ⲙⲉⲩⲛⲁ ⲛⲟⲩϣⲏⲣⲉ ⲕⲟⲩⲓ</ab>
ⲁⲩⲱ ⲁⲩⲉⲓ ⲁⲩϥⲓ ⲛⲙⲙⲉⲣⲁⲧⲉ ⲛⲧⲉⲭⲏⲣⲁ ⲙⲛ ⲛⲉⲥⲕⲉϣⲉⲉⲣⲉ ⲛⲧⲟⲥ ⲙⲁⲩⲁⲁⲥ ⲁⲩⲁⲁⲥ ⲛϫⲁⲉⲓⲉ</ab>
ⲁⲛⲟⲕ ⲇⲉ ⲁϣ ⲧⲉ ⲧⲁϭⲟⲙ ⲧⲁⲓ ⲉϯⲛⲁⲁⲁⲥ ϫⲉ ⲉⲓⲉⲃⲟⲏⲑⲓ ⲉⲣⲱⲧⲛ</ab>
ⲡⲉⲛⲧⲁϥⲉⲓⲛⲉ ⲅⲁⲣ ⲉϫⲱⲧⲛ ⲛⲙⲡⲉⲑⲟⲟⲩ ⲛⲧⲟϥ ⲡⲉⲧⲛⲁⲛⲁϩⲙⲧⲏⲩⲧⲛ ⲉⲃⲟⲗ ϩⲛ ⲛϭⲓϫ ⲛⲛⲉⲧⲛϫⲓϫⲉⲟⲩⲉ</ab>
ⲙⲟⲟϣⲉ ϭⲉ ⲛⲁϣⲏⲣⲉ ⲛⲧⲉⲧⲛⲃⲱⲕ ⲁⲛⲟⲕ ⲅⲁⲣ ⲙⲁⲩⲁⲁⲧ ⲁⲩⲕⲁⲁⲧ ⲉⲓⲟ ⲛⲉⲣⲏⲙⲟⲥ</ab>
ⲁⲩⲕⲁⲁⲧ ⲅⲁⲣ ⲕⲁϩⲏⲩ ⲛⲧⲁⲥⲧⲟⲗⲏ ⲛⲉⲓⲣⲏⲛⲏ ⲁϥϯ ϩⲓⲱⲱⲧ ⲛⲟⲩϭⲟⲟⲩⲛⲉ ϩⲣⲁⲓ ϩⲛ ⲛⲁϩⲟⲟⲩ ϯⲛⲁⲱϣ ⲉⲃⲟⲗ ϩⲛ ⲧⲁⲥⲙⲏ ⲉϩⲣⲁⲓ ⲉⲡϣⲁ ⲉⲛⲉϩ</ab>
ⲧⲱⲕ ϭⲉ ⲛϩⲏⲧ ⲛⲁϣⲏⲣⲉ ⲛⲧⲉⲧⲛⲁϣⲕⲁⲕ ⲉϩⲣⲁⲓ ⲉⲡⲛⲟⲩⲧⲉ ⲁⲩⲱ ϥⲛⲁⲛⲁϩⲙⲧⲏⲩⲧⲛ ⲉⲡϫⲓⲛϭⲟⲛⲥ ⲉⲧϩⲛⲧϭⲓϫ ⲛⲛϫⲁϫⲉ</ab>
ⲁⲛⲟⲕ ⲅⲁⲣ ϯϩⲉⲗⲡⲓⲍⲉ ⲉⲡϣⲁ ⲉⲛⲉϩ ⲉⲧⲃⲉ ⲡⲉⲧⲛⲟⲩϫⲁⲓ ⲁⲩⲱ ⲁⲩⲣⲁϣⲉ ⲉⲓ ⲛⲁⲓ ⲉⲃⲟⲗ ϩⲓⲧⲟⲟⲧϥ ⲙⲡⲉⲧⲟⲩⲁⲁⲃ ⲉϩⲣⲁⲓ ⲅⲁⲣ ⲉϫⲛ ⲧⲉϥⲙⲛⲧⲛⲁⲏⲧ ⲁϥⲉⲓ ⲛⲏⲧⲛ ϩⲛ ⲟⲩϭⲉⲡⲏ ⲉⲃⲟⲗ ϩⲓⲧⲛ ⲡϣⲁ ⲉⲛⲉϩ ⲡⲉⲧⲛⲥⲱⲧⲏⲣ</ab>
ⲁⲓϫⲟⲟⲩⲧⲏⲩⲧⲛ ⲅⲁⲣ ⲉⲃⲟⲗ ϩⲓⲧⲟⲟⲧ ϩⲛ ⲟⲩϩⲏⲃⲉ ⲙⲛ ⲟⲩⲣⲓⲙⲉ ⲡⲛⲟⲩⲧⲉ ⲇⲉ ⲛⲁϯⲧⲏⲩⲧⲛ ⲛⲁⲓ ϩⲛ ⲟⲩⲣⲁϣⲉ ⲙⲛ ⲟⲩⲟⲩⲛⲟϥ ϣⲁ ⲉⲛⲉϩ</ab>
ⲛⲑⲉ ⲅⲁⲣ ⲛⲧⲁⲩⲛⲁⲩ ⲧⲉⲛⲟⲩ ⲛϭⲓ ⲛⲣⲙⲛϭⲟⲉⲓⲗⲉ ⲛⲥⲓⲱⲛ ⲉⲧⲉⲧⲛⲁⲓⲭⲙⲁⲗⲱⲥⲓⲁ ⲧⲁⲓ ⲧⲉ ⲑⲉ ⲉⲧⲟⲩⲛⲁⲛⲁⲩ ϩⲛ ⲟⲩϭⲉⲡⲏ ⲉⲡⲉⲧⲛⲟⲩϫⲁⲓ ⲡⲉⲃⲟⲗ ϩⲓⲧⲟⲟⲧϥ ⲙⲡⲛⲟⲩⲧⲉ ⲡⲁⲓ ⲉⲧⲛⲏⲟⲩ ⲉϫⲛ ⲧⲏⲟⲩⲧⲛ ϩⲛ ⲟⲩⲛⲟϭ ⲛⲉⲟⲟⲩ ⲙⲛ ⲡⲟⲩⲟⲉⲓⲛ ϣⲁ ⲉⲛⲉϩ</ab>
ⲛⲁϣⲏⲣⲉ ϩⲣⲟϣ ϭⲉ ⲛϩⲏⲧ ⲉⲧⲟⲣⲅⲏ ⲉⲛⲧⲁⲥⲉⲓ ⲛⲏⲧⲛ ⲉⲃⲟⲗ ϩⲓⲧⲟⲟⲧϥ ⲙⲡⲛⲟⲩⲧⲉ ⲁⲡϫⲁϫⲉ ⲡⲱⲧ ⲛⲥⲱⲧⲛ ⲧⲉⲧⲛⲛⲁⲛⲁⲩ ⲉⲡⲉϥⲧⲁⲕⲟ ϩⲛ ⲟⲩϭⲉⲡⲏ ⲛⲧⲉⲧⲛⲧⲁⲗⲟ ⲉϫⲙ ⲡⲉⲩⲙⲁⲕϩ</ab>
ⲛⲉⲧϭⲏⲛ ϩⲓⲧⲟⲟⲧ ⲁⲩⲃⲱⲕ ϩⲛ ϩⲉⲛϩⲓⲟⲟⲩⲉ ⲉⲩⲛⲁϣⲧ ⲁⲩⲉⲓ ⲛⲑⲉ ⲛⲛⲓⲟϩⲉ ⲉⲛⲧⲁⲩϥⲓ ⲉⲃⲟⲗ ϩⲛ ⲛⲉⲩϫⲓϫⲉⲟⲩⲉ</ab>
ⲧⲱⲕ ϭⲉ ⲛϩⲏⲧ ⲛⲁϣⲏⲣⲉ ⲛⲧⲉⲧⲛⲁϣⲕⲁⲕ ⲉϩⲣⲁⲓ ⲉⲡⲛⲟⲩⲧⲉ ⲡⲉⲛⲧⲁϥⲛ ⲛⲁⲓ ⲉϫⲛ ⲧⲏⲩⲧⲛ ⲁⲩⲱ ⲟⲩⲛ ⲟⲩⲣⲡⲙⲉⲉⲩⲉ ⲛⲁϣⲱⲡⲉ ⲛⲏⲧⲛ ⲉⲃⲟⲗ ϩⲓⲧⲟⲟⲧϥ</ab>
ⲛⲑⲉ ⲅⲁⲣ ⲉⲛⲧⲁⲡⲉⲧⲛϩⲏⲧ ⲙⲉⲉⲩⲉ ⲉⲥⲓⲛⲉ ⲉⲃⲟⲗ ⲙⲡⲛⲟⲩⲧⲉ ⲧⲁϣⲉⲧⲏⲩⲧⲛ ⲙⲙⲏⲧ ⲛⲕⲱⲃ ⲉⲧⲣⲉⲧⲛⲕⲧⲉⲧⲏⲩⲧⲛ ⲉⲣⲟϥ ⲛⲧⲉⲧⲛϣⲓⲛⲉ ⲛⲥⲱϥ</ab>
ⲡⲉⲛⲧⲁϥⲉⲓⲛⲉ ⲅⲁⲣ ⲛⲙⲡⲉⲑⲟⲟⲩ ⲉϫⲛⲧⲏⲩⲧⲛ ϥⲛⲁⲉⲓⲛⲉ ⲟⲛ ⲛⲟⲩⲟⲩⲛⲟϥ ⲛϣⲁ ⲉⲛⲉϩ ⲙⲛ ⲡⲉⲧⲛⲟⲩϫⲁⲓ</ab>
ⲧⲱⲕ ϭⲉ ⲛϩⲏⲧ ⲑⲓⲏⲙ ϥⲛⲁⲥⲗⲥⲱⲗⲉ ⲛϭⲓ ⲡⲉⲛⲧⲁϥϯⲣⲁⲛ ⲉⲣⲟ</ab>
ⲥⲉⲛⲁⲟⲩⲱⲛϩ ⲉⲃⲟⲗ ⲛϭⲓ ⲛⲉⲛⲧⲁⲩⲉⲓⲣⲉ ⲛⲉ ⲛⲙⲡⲉⲑⲟⲟⲩ ⲁⲩⲱ ⲁⲩⲣⲁϣⲉ ⲉϫⲙ ⲡⲟⲩϩⲉ</ab>
ⲥⲉⲟⲩⲟⲛϩ ⲉⲃⲟⲗ ⲛϭⲓ ⲙⲡⲟⲗⲓⲥ ⲛⲁⲓ ⲉⲛⲧⲁⲩⲣϭⲁⲟⲩⲟⲛ ⲉⲣⲟⲟⲩ ⲛⲟⲩⲙⲛⲧϭⲁⲟⲩⲟⲛ ⲙⲛ ⲛⲉⲛⲧⲁⲩϣⲱⲡ ⲉⲣⲟⲟⲩ ⲛⲛⲟⲩϣⲏⲣⲉ</ab>
ⲛⲑⲉ ⲅⲁⲣ ⲉⲛⲧⲁⲩⲣⲁϣⲉ ⲉϫⲛ ⲡⲟⲩⲉ ⲁⲩⲟⲩⲛⲟϥ ⲙⲙⲟⲟⲩ ⲉϩⲣⲁⲓ ⲉϫⲙ ⲡⲟⲩⲛⲟⲃⲉ ⲧⲁⲓ ⲧⲉ ⲑⲉ ⲉⲧⲥⲛⲁⲗⲩⲡⲓ ⲉⲣⲁⲓ ⲉϫⲛ ⲑⲉ ⲉⲛⲧⲁⲥⲣϫⲁⲉⲓⲉ</ab>
ⲁⲩⲱ ϯⲛⲁϥⲓ ⲛⲧⲙⲛⲧⲥⲁⲓⲉ ⲙⲡⲉⲥⲙⲏⲏϣⲉ ⲁⲩⲱ ⲡⲉⲥϣⲟⲩϣⲟⲩ ⲉⲧⲛϩⲏⲧⲥ ⲥⲛⲁϣⲱⲡⲉ ⲛϩⲏⲃⲉ</ab>
ⲟⲩⲛⲟⲩⲕⲱϩⲧ ⲅⲁⲣ ⲛⲏⲩ ⲉϫⲱⲥ ⲉⲃⲟⲗ ϩⲓⲧⲛ ⲡϣⲁ ⲉⲛⲉϩ ⲉϩⲉⲛϩⲟⲟⲩ ⲉⲩⲟⲩⲏⲟⲩ ⲁⲩⲱ ⲥⲛⲁϣⲱⲡⲉ ⲙⲙⲁ ⲛⲟⲩⲱϩ ⲛⲛⲇⲁⲓⲙⲟⲛⲓⲟⲛ ϩⲛ ϩⲉⲛϩⲟⲟⲩ ⲉⲛⲁϣⲱⲟⲩ</ab>
ϭⲱϣⲧ ⲉϩⲣⲁⲓ ⲉⲡⲥⲁ ⲛⲙⲙⲁ ⲛϣⲁ ⲑⲓⲏⲙ ⲛⲧⲉⲛⲁⲩ ⲉⲡⲉⲟⲩⲛⲟϥ ⲡⲉⲃⲟⲗ ϩⲓⲧⲟⲟⲧϥ ⲙⲡⲛⲟⲩⲧⲉ ⲉϥⲛⲏⲟⲩ ⲛⲉ</ab>
ⲉⲓⲥ ϩⲏⲏⲧⲉ ⲉⲓⲥ ⲛⲟⲩϣⲏⲣⲉ ⲛⲏⲟⲩ ⲛⲁⲓ ⲉⲛⲧⲁⲣⲉϫⲟⲟⲩ ⲉⲃⲟⲗ ⲥⲉⲛⲏⲟⲩ ⲉⲩⲥⲟⲟⲩϩ ⲉⲃⲟⲗ ϩⲛ ⲙⲙⲁ ⲛϣⲁ ⲙⲛ ⲙⲙⲁ ⲛϩⲱⲧⲡ ϩⲙ ⲡϣⲁϫⲉ ⲙⲡⲉⲧⲟⲩⲁⲁⲃ ⲉⲩⲣⲁϣⲉ ϩⲙ ⲡⲉⲟⲟⲩ ⲙⲡⲛⲟⲩⲧⲉ</ab>