ⲁⲥϣⲱⲡⲉ ⲇⲉ ϩⲛ ⲛⲉϩⲟⲟⲩ ⲉⲧⲙⲙⲁⲩ ⲛⲁⲗⲗⲟⲫⲩⲗⲟⲥ ⲁⲩⲥⲱⲟⲩϩ ⲉϩⲟⲩⲛ ⲕⲁⲧⲁ ⲛⲧⲱϣ ⲛⲛⲉⲩⲡⲁⲣⲉⲙⲃⲟⲗⲏ ⲉⲧⲣⲉⲩⲡⲟⲗⲉⲙⲉⲓ ⲙⲛ ⲡ ⲁⲩⲱ ⲡⲉϫⲉⲁⲅⲭⲟⲩⲥ ⲉϩⲟⲩⲛ ϩⲛ  ϫⲉ ϩⲛ ⲟⲩⲉⲓⲙⲉ ⲉⲓⲙⲉ ϫⲉ ⲕⲛⲁⲉⲓ ⲉⲃⲟⲗ ⲛⲙⲙⲁⲓ ⲉⲡⲡⲟⲗⲉⲙⲟⲥ ⲛⲧⲟⲕ ⲙⲛ ⲛⲉⲕⲣⲱⲙⲉ</ab>
ⲡⲉϫⲉ ⲛⲁⲅⲭⲟⲩⲥ ϫⲉ ⲧⲁⲓ ⲧⲉ ⲑⲉ ⲉⲧⲉⲕⲛⲁⲉⲓⲙⲉ ⲧⲉⲛⲟⲩ ⲉⲛⲉⲧⲉⲣⲉⲡⲉⲕϩⲙϩⲁⲗ ⲛⲁⲁⲁⲩ ⲡⲉϫⲉⲁⲅⲭⲟⲩⲥ ⲛ ϫⲉ ⲧⲁⲓ ⲧⲉ ⲑⲉ ⲉϯⲛⲁⲁⲁⲕ ⲛⲁⲣⲭⲏⲥⲱⲙⲁⲧⲟⲫⲩⲗⲁⲝ ⲛⲁⲓ ⲛⲛⲉϩⲟⲟⲩ ⲧⲏⲣⲟⲩ</ab>
ⲥⲁⲙⲟⲩⲏⲗ ⲇⲉ ⲁϥⲙⲟⲩ ⲁⲩⲱ ⲡ ⲧⲏⲣϥ ⲁϥⲣⲓⲙⲉ ⲉⲣⲟϥ ⲁⲩⲱ ⲁⲩⲧⲟⲙⲥϥ ϩⲛ ⲁⲣⲙⲁⲑⲁⲉⲓⲙ ⲧⲉϥⲡⲟⲗⲓⲥ ⲥⲁⲟⲩⲗ ⲇⲉ ⲁϥⲙⲟⲩⲟⲩⲧ ⲛⲛⲉⲕⲁⲥⲧⲣⲓⲙⲓⲛⲑⲟⲥ ⲉⲧⲉⲛⲣⲉϥⲉⲛⲕⲱⲱⲥ ⲉϩⲟⲩⲛ ⲛⲉ ⲙⲛ ⲛⲉⲧϣⲓⲛⲉ ⲉⲃⲟⲗ ϩⲙ ⲡⲕⲁϩ</ab>
ⲁⲩⲱ ⲛⲁⲗⲗⲟⲫⲩⲗⲟⲥ ⲁⲩⲥⲱⲟⲩϩ ⲉϩⲟⲩⲛ ⲁⲩⲉⲓ ⲁⲩⲧⲁⲁⲩ ⲉϩⲣⲁⲓ ⲉⲥⲱⲙⲁⲛ ⲥⲁⲟⲩⲗ ϩⲱⲱϥ ⲁϥⲥⲱⲟⲩϩ ⲉϩⲟⲩⲛ ⲙⲛ ⲡ ⲧⲏⲣϥ ⲉϩⲣⲁⲓ ⲉⲅⲉⲗⲃⲟⲩⲉ</ab>
ⲥⲁⲟⲩⲗ ⲁϥⲛⲁⲩ ⲉⲧⲡⲁⲣⲉⲙⲃⲟⲗⲏ ⲧⲏⲣⲥ ⲛⲛⲁⲗⲗⲟⲫⲩⲗⲟⲥ ⲁϥⲣϩⲟⲧⲉ ⲁⲡⲉϥϩⲏⲧ ϣⲧⲟⲣⲧⲣ ⲉⲙⲁⲧⲉ</ab>
ⲥⲁⲟⲩⲗ ⲇⲉ ⲁϥϣⲓⲛⲉ ⲙⲡϫⲟⲉⲓⲥ ⲁⲩⲱ ⲙⲡⲉϥⲣⲟⲩⲱ ⲛⲁϥ ϩⲛ ⲣⲁⲥⲟⲩ ⲁⲩⲱ ϩⲙ ⲙⲁⲉⲓⲛ ⲁⲩⲱ ϩⲛ ⲛⲉⲡⲣⲟⲫⲏⲧⲏⲥ</ab>
ⲡⲉϫⲉⲥⲁⲟⲩⲗ ⲛⲛⲉϥϩⲙϩⲁⲗ ϫⲉ ⲕⲱⲧⲉ ⲛⲁⲓ ⲛⲥⲁ ⲟⲩⲥϩⲓⲙⲉ ⲛⲕⲁⲥⲧⲣⲓⲙⲓⲛⲑⲟⲥ ⲛⲧⲁⲃⲱⲕ ⲉⲣⲁⲧⲥ ⲛⲧⲁϣⲓⲛⲉ ⲛⲧⲟⲟⲧⲥ ⲛⲉϥϩⲙϩⲁⲗ ⲇⲉ ⲡⲉϫⲁⲩ ⲛⲁϥ ϫⲉ ⲉⲓⲥ ⲟⲩⲥϩⲓⲙⲉ ⲛⲕⲁⲥⲧⲣⲓⲙⲓⲛⲑⲟⲥ ϩⲛ ⲁⲉⲛⲇⲱⲣ</ab>
ⲁⲩⲱ ⲥⲁⲟⲩⲗ ⲁϥϣⲉⲃⲧϥ ⲛⲥⲙⲟⲧ ⲁϥϯ ϩⲓⲱⲱϥ ⲛϩⲉⲛⲕⲉϩⲟⲉⲓⲧⲉ ⲁϥⲙⲟⲟϣⲉ ⲛⲧⲟϥ ⲙⲛ ⲕⲉⲣⲱⲙⲉ ⲥⲛⲁⲩ ⲉⲩⲛⲙⲙⲁϥ ⲁⲩⲉⲓ ⲉⲣⲁⲧⲥ ⲛⲧⲉⲥϩⲓⲙⲉ ⲛⲧⲉⲩϣⲏ ⲡⲉϫⲁϥ ⲛⲁⲥ ϫⲉ ϣⲓⲛⲉ ⲛⲁⲓ ϩⲙ ⲡⲉⲧⲉϣⲁⲣϣⲓⲛⲉ ⲛϩⲏⲧϥ ⲛⲧⲉⲉⲓⲛⲉ ⲛⲁⲓ ⲉϩⲣⲁⲓ ⲙⲡⲉϯⲛⲁϫⲟⲟϥ ⲛⲉ</ab>
ⲡⲉϫⲉⲧⲉⲥϩⲓⲙⲉ ⲛⲁϥ ϫⲉ ⲕⲥⲟⲟⲩⲛ ϩⲱⲱⲕ ⲛⲛⲉⲛⲧⲁⲥⲁⲟⲩⲗ ⲁⲁⲩ ⲛⲑⲉ ⲛⲧⲁϥⲃⲱⲧⲉ ⲉⲃⲟⲗ ⲛⲛⲉⲕⲁⲥⲧⲣⲓⲙⲓⲛⲑⲟⲥ ⲙⲛ ⲛⲉⲧⲉϣⲁⲩϣⲓⲛⲉ ⲉⲃⲟⲗ ϩⲙ ⲡⲕⲁϩ ⲁⲩⲱ ⲉⲧⲃⲉ ⲟⲩ ϭⲉ ⲛⲧⲟⲕ ⲕϭⲟⲣϭ ⲉⲧⲁⲯⲩⲭⲏ ⲉⲙⲟⲟⲩⲧⲥ</ab>
ⲁⲩⲱ ⲥⲁⲟⲩⲗ ⲁϥⲱⲣⲕ ⲛⲁⲥ ⲙⲡⲛⲟⲩⲧⲉ ⲉϥϫⲱ ⲙⲙⲟⲥ ϫⲉ ⲡϫⲟⲉⲓⲥ ⲟⲛϩ ⲉϣⲱⲡⲉ ⲟⲩⲛⲟⲩϩⲱⲃ ⲛϫⲓⲛϭⲟⲛⲥ ⲛⲁⲧⲁϩⲟ ϩⲙ ⲡⲉⲓϣⲁϫⲉ</ab>
ⲡⲉϫⲉⲧⲉⲥϩⲓⲙⲉ ⲛⲁϥ ϫⲉ ⲉⲕⲟⲩⲱϣ ⲉⲧⲣⲁⲉⲛⲛⲓⲙ ⲛⲁⲕ ⲉϩⲣⲁⲓ ⲡⲉϫⲁϥ ⲛⲁⲥ ϫⲉ ⲁⲛⲓⲥⲁⲙⲟⲩⲏⲗ ⲛⲁⲓ ⲉϩⲣⲁⲓ</ab>
ⲁⲩⲱ ⲧⲉⲥϩⲓⲙⲉ ⲁⲥⲛⲁⲩ ⲉⲥⲁⲙⲟⲩⲏⲗ ⲁⲥⲱϣ ⲉⲃⲟⲗ ⲛⲧⲉⲩⲛⲟⲩ ϩⲛ ⲟⲩⲛⲟϭ ⲛϩⲣⲟⲟⲩ ⲛϭⲓ ⲧⲉⲥϩⲓⲙⲉ ⲡⲉϫⲁⲥ ⲛⲥⲁⲟⲩⲗ ϫⲉ ⲉⲧⲃⲉ ⲟⲩ ⲁⲕϫⲓ ⲕⲣⲟϥ ⲙⲙⲟⲓ ⲛⲧⲟⲕ ⲡⲉ ⲥⲁⲟⲩⲗ</ab>
ⲡⲉϫⲉⲡⲣⲣⲟ ⲛⲁⲥ ϫⲉ ⲙⲡⲣⲣϩⲟⲧⲉ ⲁϫⲓⲥ ϫⲉ ⲛⲧⲁⲣⲛⲁⲩ ⲉⲛⲓⲙ ⲡⲉϫⲉⲧⲉⲥϩⲓⲙⲉ ⲛⲥⲁⲟⲩⲗ ϫⲉ ϩⲉⲛⲛⲟⲩⲧⲉ ⲁⲓⲛⲁⲩ ⲉⲣⲟⲟⲩ ⲉⲩⲛⲏⲩ ⲉϩⲣⲁⲓ ϩⲙ ⲡⲕⲁϩ</ab>
ⲡⲉϫⲉⲥⲁⲟⲩⲗ ⲛⲁⲥ ϫⲉ ⲛⲧⲁⲣⲉⲓⲙⲉ ⲉⲟⲩ ⲡⲉϫⲁⲥ ϫⲉ ⲉⲓⲛⲁⲩ ⲉⲩⲣⲱⲙⲉ ⲛⲟⲩⲟⲉⲓⲛ ⲉϥⲛⲏⲩ ⲉϩⲣⲁⲓ ϩⲙ ⲡⲕⲁϩ ⲁⲩⲱ ⲡⲁⲓ ⲉϥϭⲟⲟⲗⲉ ⲛⲟⲩϣⲛⲧⲱ ⲛⲧⲉⲩⲛⲟⲩ ⲥⲁⲟⲩⲗ ⲁϥⲉⲓⲙⲉ ϫⲉ ⲥⲁⲙⲟⲩⲏⲗ ⲡⲉ ⲁϥⲡⲁϩⲧϥ ⲉϫⲙ ⲡⲉϥϩⲟ ⲉϫⲙ ⲡⲕⲁϩ ⲁϥⲟⲩⲱϣⲧ ⲛⲁϥ</ab>
ⲡⲉϫⲉⲥⲁⲙⲟⲩⲏⲗ ⲛⲁϥ ϫⲉ ⲉⲧⲃⲉ ⲟⲩ ⲁⲕⲉⲛⲱⲭⲗⲉⲓ ⲛⲁⲓ ⲉⲉⲓ ⲉϩⲣⲁⲓ ⲡⲉϫⲉⲥⲁⲟⲩⲗ ⲛⲁϥ ϫⲉ ⲉⲃⲟⲗ ϫⲉ ϯϩⲏϣ ⲉⲙⲁⲧⲉ ⲁⲩⲱ ⲛⲁⲗⲗⲟⲫⲩⲗⲟⲥ ⲥⲉϯ ⲛⲙⲙⲁⲓ ⲁⲩⲱ ⲡⲛⲟⲩⲧⲉ ⲁϥⲥⲁϩⲱⲱϥ ⲉⲃⲟⲗ ⲙⲙⲟⲓ ⲙⲡⲉϥⲕⲟⲧϥ ϭⲉ ⲉⲥⲱⲧⲙ ⲉⲣⲟⲓ ⲟⲩⲇⲉ ϩⲛ ⲧⲟⲟⲧⲟⲩ ⲛⲛⲉⲡⲣⲟⲫⲏⲧⲏⲥ ⲟⲩⲇⲉ ϩⲛ ⲣⲁⲥⲟⲩ ⲉⲧⲃⲉ ⲡⲁⲓ ⲧⲉⲛⲟⲩ ⲁⲓⲙⲟⲩⲧⲉ ⲉⲣⲟⲕ ⲉⲧⲣⲉⲕⲧⲟⲩⲛⲓⲁⲧ ⲉⲃⲟⲗ ⲙⲡⲉϯⲛⲁⲁⲁϥ</ab>
ⲡⲉϫⲉⲥⲁⲙⲟⲩⲏⲗ ⲛⲁϥ ϫⲉ ⲁϩⲣⲟⲕ ⲕϫⲛⲟⲩ ⲙⲙⲟⲓ ⲉⲁⲡϫⲟⲉⲓⲥ ⲥⲁϩⲱⲱϥ ⲉⲃⲟⲗ ⲙⲙⲟⲕ ⲁϥϣⲱⲡⲉ ⲙⲛ ⲡⲉⲑⲓⲧⲟⲩⲱⲕ</ab>
ⲉⲁⲡϫⲟⲉⲓⲥ ⲉⲓⲣⲉ ⲛⲁⲕ ⲕⲁⲧⲁ ⲑⲉ ⲛⲧⲁϥϣⲁϫⲉ ϩⲛ ⲧⲟⲟⲧ ⲁⲩⲱ ⲡϫⲟⲉⲓⲥ ϥⲛⲁⲡⲱϣ ⲛⲧⲉⲕⲙⲛⲧⲣⲣⲟ ⲉⲃⲟⲗ ⲙⲙⲟⲕ ⲛϥⲧⲁⲁⲥ ⲙⲡⲉⲑⲓⲧⲟⲩⲱⲕ ⲡⲉⲧⲛⲁⲁⲁϥ ⲉⲣⲟⲕ </ab>
ⲉⲃⲟⲗ ϫⲉ ⲙⲡⲉⲕⲥⲱⲧⲙ ⲛⲥⲁ ⲡⲉϩⲣⲟⲟⲩ ⲙⲡϫⲟⲉⲓⲥ ⲁⲩⲱ ⲙⲡⲉⲕⲉⲓⲣⲉ ⲙⲡϭⲱⲛⲧ ⲛⲧⲉϥⲟⲣⲅⲏ ϩⲙ ⲡⲁⲙⲁⲗⲏⲕ ⲉⲧⲃⲉ ⲡⲁⲓ ϭⲉ ⲁⲡϫⲟⲉⲓⲥ ⲉⲓⲣⲉ ⲛⲁⲕ ⲙⲡⲟⲟⲩ ⲛϩⲟⲟⲩ</ab>
ⲁⲩⲱ ⲡϫⲟⲉⲓⲥ ⲛⲁⲡⲁⲣⲁⲇⲓⲇⲟⲩ ⲙⲡ ⲛⲙⲙⲁⲕ ⲉϩⲣⲁⲓ ⲉⲧⲟⲟⲧⲟⲩ ⲛⲛⲁⲗⲗⲟⲫⲩⲗⲟⲥ ⲁⲩⲱ ⲣⲁⲥⲧⲉ ⲛⲧⲟⲕ ⲙⲛ ⲛⲉⲕϣⲏⲣⲉ ⲛⲙⲙⲁⲕ ⲥⲉⲛⲁϩⲉ ϩⲙ ⲡⲡⲟⲗⲉⲙⲟⲥ ⲁⲩⲱ ⲧⲡⲁⲣⲉⲙⲃⲟⲗⲏ ⲙⲡ ⲡϫⲟⲉⲓⲥ ⲛⲁⲧⲁⲁⲥ ⲉϩⲣⲁⲓ ⲉⲧⲟⲟⲧⲟⲩ ⲛⲛⲁⲗⲗⲟⲫⲩⲗⲟⲥ</ab>
ⲛⲧⲉⲩⲛⲟⲩ ⲇⲉ ⲥⲁⲟⲩⲗ ⲁϥⲟⲩⲱⲗⲥ ⲛϩⲏⲧ ⲁϥϩⲉ ϩⲛ ⲧⲉϥϣⲓⲏ ⲉϩⲣⲁⲓ ⲉϫⲙ ⲡⲕⲁϩ ⲁϥⲣϩⲟⲧⲉ ⲉⲙⲁⲧⲉ ϩⲁⲑⲏ ⲛⲛⲉϣⲁϫⲉ ⲛⲥⲁⲙⲟⲩⲏⲗ ⲁϥⲗⲟ ⲉϥϭⲙϭⲟⲙ ⲙⲡⲉϥⲟⲩⲉⲙⲟⲉⲓⲕ ⲅⲁⲣ ⲙⲡⲉϩⲟⲟⲩ ⲙⲛ ⲧⲉⲩϣⲏ ⲉⲧⲙⲙⲁⲩ</ab>
ⲧⲉⲥϩⲓⲙⲉ ⲇⲉ ⲛⲣⲉϥϣⲓⲛⲉ ⲁⲥⲃⲱⲕ ⲉϩⲟⲩⲛ ϣⲁ ⲥⲁⲟⲩⲗ ⲁⲩⲱ ⲛⲧⲉⲣⲉⲥⲛⲁⲩ ⲉⲣⲟϥ ϫⲉ ⲁϥϣⲧⲟⲣⲧⲣ ⲉⲙⲁⲧⲉ ⲡⲉϫⲁⲥ ⲛⲁϥ ϫⲉ ⲉⲓⲥ ϩⲏⲏⲧⲉ ⲁⲛⲟⲕ ⲧⲉⲕϩⲙϩⲁⲗ ⲁⲓⲥⲱⲧⲙ ⲛⲥⲁ ⲡⲉⲕϩⲣⲟⲟⲩ ⲁⲩⲱ ⲁⲓⲕⲱ ⲧⲁⲯⲩⲭⲏ ϩⲛ ⲛⲁϭⲓϫ ⲁⲩⲱ ⲁⲓⲥⲱⲧⲙ ⲛⲥⲁ ⲛⲉⲕϣⲁϫⲉ ⲛⲧⲁⲕϫⲟⲟⲩ ⲛⲁⲓ</ab>
ⲧⲉⲛⲟⲩ ϭⲉ ϩⲱⲱϥ ⲥⲱⲧⲙ ⲛⲥⲁ ⲡⲉϩⲣⲟⲟⲩ ⲛⲧⲉⲕϩⲙϩⲁⲗ ⲛⲧⲁⲕⲱ ⲉϩⲣⲁⲓ ϩⲁⲣⲱⲕ ⲛⲟⲩϩⲣⲉ ⲛⲟⲉⲓⲕ ⲛⲅⲟⲩⲱⲙ ϫⲉ ⲉⲣⲉⲟⲩϭⲟⲙ ϣⲱⲡⲉ ⲙⲙⲟⲕ ϫⲉ ⲉⲕⲛⲁⲧⲁⲁⲕ ⲉⲧⲉϩⲓⲏ ⲙⲙⲟⲟϣⲉ</ab>
ⲁⲩⲱ ⲙⲡϥⲟⲩⲉϣⲟⲩⲱⲙ ⲛⲉϥϩⲙϩⲁⲗ ⲇⲉ ⲙⲛ ⲧⲉⲥϩⲓⲙⲉ ⲁⲩⲁⲛⲁⲅⲕⲁⲍⲉ ⲙⲙⲟϥ ⲁϥⲥⲱⲧⲙ ⲛⲥⲁ ⲡⲉⲩϩⲣⲟⲟⲩ ⲁϥⲧⲱⲟⲩⲛ ϩⲓ ⲡⲉⲥⲏⲧ ⲁϥϩⲙⲟⲟⲥ ϩⲓϫⲙ ⲡⲧⲟϭⲥ</ab>
ⲧⲉⲥϩⲓⲙⲉ ⲇⲉ ⲛⲉⲟⲩⲛⲧⲥ ⲟⲩⲕⲧⲏⲣ ⲙⲙⲁⲩ ⲉϥϩⲁⲧⲉϥⲉⲣⲱⲧⲉ ϩⲙ ⲡⲉⲥⲏⲓ ⲁⲥϣⲁⲁⲧϥ ⲛⲧⲉⲩⲛⲟⲩ ⲁⲥϫⲓ ⲛⲟⲩⲛⲟⲉⲓⲧ ⲁⲥⲟⲩⲟϣⲙⲉϥ ⲁⲥⲧⲱϭ ⲛϩⲉⲛⲟⲉⲓⲕ ⲛⲁⲑⲁⲃ</ab>
ⲁⲥⲉⲛⲧⲟⲩ ⲁⲥⲕⲁⲁⲩ ϩⲁⲣⲱϥ ⲛⲥⲁⲟⲩⲗ ⲁⲩⲱ ϩⲁⲣⲱⲟⲩ ⲛⲛⲉϥϩⲙϩⲁⲗ ⲁⲩⲟⲩⲱⲙ ⲁⲩⲱ ⲁⲩⲧⲱⲟⲩⲛ ⲉⲙⲟⲟϣⲉ ϩⲛ ⲧⲉⲩϣⲏ ⲉⲧⲙⲙⲁⲩ</ab>