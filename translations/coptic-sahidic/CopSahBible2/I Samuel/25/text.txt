ⲥⲁⲙⲟⲩⲏⲗ ⲇⲉ ⲁϥⲙⲟⲩ ⲁⲩⲱ ⲁⲩⲥⲱⲟⲩϩ ⲉⲣⲟϥ ⲛϭⲓ ⲡ ⲧⲏⲣϥ ⲁⲩⲱ ⲁⲩⲧⲟⲉⲓⲧ ⲉⲣⲟϥ ⲁⲩⲱ ⲁⲩⲧⲟⲙⲥϥ ϩⲙ ⲡⲉϥⲏⲓ ϩⲛ ⲁⲣⲙⲁⲑⲁⲉⲓⲙ ⲇⲁⲩⲉⲓⲇ ⲇⲉ ⲁϥⲃⲱⲕ ⲉϩⲣⲁⲓ ⲉⲧⲉⲣⲏⲙⲟⲥ ⲙⲙⲁⲁⲛ</ab>
ⲛⲉⲩⲛⲟⲩⲣⲱⲙⲉ ⲇⲉ ϩⲙ ⲙⲁⲁⲛ ⲉⲣⲉⲛⲉϥⲟϩⲉ ⲛⲉⲥⲟⲟⲩ ϩⲙ ⲡⲕⲁⲣⲙⲏⲗⲟⲥ ⲁⲩⲱ ⲡⲣⲱⲙⲉ ⲉⲧⲙⲙⲁⲩ ⲛⲉⲩⲣⲙⲙⲁⲟ ⲉⲙⲁⲧⲉ ⲡⲉ ⲁⲩⲱ ⲡⲁⲓ ⲛⲉⲟⲩⲛⲧϥ ⲙⲁⲁⲃ ⲛϣⲉ ⲛⲉⲥⲟⲟⲩ ⲁⲩⲱ ⲙⲁⲁⲃ ⲛϣⲉ ⲛⲃⲁⲁⲙⲡⲉ ⲁⲩⲱ ⲉⲩⲛⲁϩⲱⲱⲕ ⲛⲛⲉϥⲉⲥⲟⲟⲩ ϩⲙ ⲡⲕⲁⲣⲙⲏⲗⲟⲥ</ab>
ⲛⲉⲡⲣⲁⲛ ⲇⲉ ⲙⲡⲣⲱⲙⲉ ⲉⲧⲙⲙⲁⲩ ⲡⲉ ⲛⲁⲃⲁⲗ ⲁⲩⲱ ⲡⲣⲁⲛ ⲛⲧⲉϥⲥϩⲓⲙⲉ ⲡⲉ ⲁⲃⲓⲕⲓⲁ ⲧⲉⲥϩⲓⲙⲉ ⲇⲉ ⲛⲉⲛⲁⲛⲟⲩⲥ ϩⲛ ⲧⲙⲛⲧⲣⲙⲛϩⲏⲧ ⲁⲩⲱ ⲛⲉⲛⲉⲥⲉϩⲣⲁⲥ ⲉⲙⲁⲧⲉ ⲡⲉⲥϩⲁⲓ ⲇⲉ ⲛⲉⲟⲩⲣⲱⲙⲉ ⲡⲉ ⲉϥⲛⲁϣⲧ ⲁⲩⲱ ⲙⲡⲟⲛⲏⲣⲟⲥ ϩⲛ ⲛⲉϥϩⲃⲏⲩⲉ ⲡⲣⲱⲙⲉ ⲇⲉ ⲛⲉ ⲟⲩϣⲱⲥ ⲡⲉ ⲉϥϫⲁϫⲱ</ab>
ⲁⲩⲱ  ⲁϥⲥⲱⲧⲙ ϩⲛ ⲧⲉⲣⲏⲙⲟⲥ ϫⲉ ⲛⲁⲃⲁⲗ ⲡⲕⲁⲣⲙⲏⲗⲟⲥ ⲥⲉϩⲱⲱⲕⲉ ⲛⲛⲉϥⲉⲥⲟⲟⲩ</ab>
ⲁⲇⲁⲩⲉⲓⲇ ϫⲟⲟⲩ ⲙⲙⲏⲧ ⲛϩⲙϩⲁⲗ ⲛⲧⲁϥ ⲉⲣⲉ ϫⲱ ⲙⲙⲟⲥ ⲛⲛⲉϥϣⲏⲣⲉ ϣⲏⲙ ϫⲉ ⲃⲱⲕ ⲉϩⲣⲁⲓ ⲉⲡⲕⲁⲣⲙⲏⲗⲟⲥ ⲛⲧⲉⲧⲛⲃⲱⲕ ⲉⲣⲁⲧϥ ⲛⲛⲁⲃⲁⲗ ⲛⲧⲉⲧⲛϣⲁϫⲉ ⲛⲙⲙⲁϥ ϩⲙ ⲡⲁⲣⲁⲛ ⲉⲩⲉⲓⲣⲏⲛⲏ</ab>
ⲉⲧⲉⲧⲛϫⲱ ⲙⲙⲟⲥ ⲛⲁϥ ϫⲉ ⲉⲕⲉⲕⲁⲟⲩ ⲁⲛ ⲉⲕⲉⲉⲓ ⲟⲛ ⲉⲡⲟⲟⲩ ⲛⲧⲕⲉⲣⲟⲙⲡⲉ ϩⲛ ⲛⲁⲓ ⲉⲕⲟⲩⲟϫ ⲛⲧⲟⲕ ⲁⲩⲱ ⲉⲣⲉⲡⲉⲕⲏⲓ ⲧⲏⲣϥ ⲟⲩⲟϫ ⲁⲩⲱ ⲛⲕⲁ ⲛⲓⲙ ⲉⲧⲉⲛⲧⲟⲕ ⲉⲩⲟⲩⲟϫ</ab>
ⲧⲉⲛⲟⲩ ϭⲉ ⲉⲓⲥ ϩⲏⲏⲧⲉ ⲁⲓⲥⲱⲧⲙ ϫⲉ ⲉⲓⲥ ⲛⲉⲕϣⲟⲟⲥ ⲥⲉϩⲱⲱⲕⲉ ⲛⲁⲕ ⲛⲁⲓ ⲉⲩⲛⲙⲙⲁⲛ ϩⲛ ⲧⲉⲣⲏⲙⲟⲥ ⲁⲩⲱ ⲙⲡⲉⲛⲛⲁϣⲡⲟⲩ ⲉⲃⲟⲗ ϩⲛ ⲗⲁⲁⲩ ⲛϣⲁϫⲉ ⲟⲩⲇⲉ ⲙⲡⲉⲛⲛⲟϫⲟⲩ ⲉⲃⲟⲗ ⲛⲛⲉϩⲟⲟⲩ ⲧⲏⲣⲟⲩ ⲉⲩϩⲁϩⲧⲏⲛ</ab>
ⲉϣⲱⲡⲉ ⲁϩⲉ ϫⲛⲉⲛⲉⲕϩⲙϩⲁⲗ ⲁⲩⲱ ⲥⲉⲛⲁⲧⲁⲙⲟⲕ ⲉⲛⲁⲓ ⲧⲉⲛⲟⲩ ϭⲉ ⲛⲉⲕϩⲙϩⲁⲗ ⲉⲧⲉⲁⲛⲟⲛ ⲡⲉ ⲙⲁⲣⲟⲩϭⲉⲛⲭⲁⲣⲓⲥ ⲛⲁϩⲣⲟⲕ ϫⲉ ⲛⲧⲁⲛⲉⲓ ⲛⲁⲕ ⲛⲟⲩϩⲟⲟⲩ ⲉⲛⲁⲛⲟⲩϥ ⲙⲁⲣⲉⲧⲉⲕϭⲓϫ ϯ ⲙⲡⲉⲕϣⲏⲣⲉ  ⲙⲡⲉⲧⲉⲥⲛⲁϩⲉ ⲉⲣⲟϥ</ab>
ⲛϩⲙϩⲁⲗ ⲇⲉ ⲛⲇⲁⲩⲉⲓⲇ ⲁⲩⲧⲁⲩⲉⲛⲉⲓϣⲁϫⲉ ⲉⲛⲁⲃⲁⲗ ϩⲙ ⲡⲣⲁⲛ ⲛ ⲛⲁⲃⲁⲗ ⲇⲉ ⲁϥⲁⲛⲅϥ ⲉϩⲣⲁⲓ</ab>
ⲁϥⲟⲩⲱϣⲃ ⲉϥϫⲱ ⲙⲙⲟⲥ ⲛⲛⲉϩⲙϩⲁⲗ ⲛⲇⲁⲩⲉⲓⲇ ϫⲉ ⲛⲓⲙ ⲡⲉ ⲇⲁⲩⲉⲓⲇ ⲁⲩⲱ ⲛⲓⲙ ⲡⲉ ⲡϣⲏⲣⲉ ⲛⲓⲉⲥⲥⲁⲓ ⲙⲡⲟⲟⲩ ⲛⲧⲁⲛϩⲙϩⲁⲗ ⲁϣⲁⲓ ⲉⲡⲏⲧ ⲡⲟⲩⲁ ⲡⲟⲩⲁ ⲙⲙⲟⲟⲩ ϩⲁ ⲡϩⲟ ⲙⲡⲉⲩϫⲟⲉⲓⲥ</ab>
ⲉⲓⲛⲁϥⲓ ⲛⲛⲁⲟⲉⲓⲕ ⲙⲛ ⲛⲁⲏⲣⲡ ⲙⲛ ⲛⲁϭⲓⲛⲟⲩⲱⲙ ⲛⲧⲁⲓϣⲁⲁⲧⲟⲩ ⲛⲛⲉⲧϩⲱⲱⲕⲉ ⲛⲛⲁⲉⲥⲟⲟⲩ ⲛⲧⲁⲧⲁⲁⲩ ⲛϩⲉⲛⲣⲱⲙⲉ ⲉⲛϯⲥⲟⲟⲩⲛ ⲁⲛ ϫⲉ ϩⲉⲛⲉⲃⲟⲗ ⲧⲱⲛ ⲛⲉ ⲛϯⲛⲁϯ ⲁⲛ</ab>
ⲛϩⲙϩⲁⲗ ⲇⲉ ⲛⲇⲁⲩⲉⲓⲇ ⲁⲩⲕⲟⲧⲟⲩ ⲉⲣⲁⲧϥ ⲛⲇⲁⲩⲉⲓⲇ ⲛⲧⲉⲩϩⲓⲏ ⲁⲩⲧⲁⲩⲟ ⲉⲣⲟϥ ⲛⲛⲉⲓϣⲁϫⲉ ⲧⲏⲣⲟⲩ</ab>
ⲁⲩⲱ  ⲡⲉϫⲁϥ ⲛⲛⲉϥⲣⲱⲙⲉ ϫⲉ ⲙⲁⲣⲉⲡⲟⲩⲁ ⲡⲟⲩⲁ ⲙⲙⲱⲧⲛ ϩⲟⲕϥ ⲛⲧⲉϥⲥⲏϥⲉ ⲁⲩⲱ ⲁⲩⲧⲱⲟⲩⲛ ⲁⲩⲟⲩⲁϩⲟⲩ ⲛⲥⲁ ⲇⲁⲩⲉⲓⲇ ⲛϭⲓ ⲁϥⲧⲟⲩϣⲏ ⲛⲣⲱⲙⲉ ⲡⲕⲉϣⲏⲧ ⲇⲉ ⲛⲣⲱⲙⲉ ⲁⲩϩⲙⲟⲟⲥ ϩⲁⲧⲛ ⲛⲉⲥⲕⲉⲩⲏ</ab>
ⲁⲃⲓⲕⲓⲁ ⲇⲉ ⲑⲓⲙⲉ ⲛⲁⲃⲁⲗ ⲁⲟⲩⲁ ⲛⲛⲉⲥϩⲙϩⲁⲗ ⲧⲁⲙⲟⲥ ⲉⲥϫⲱ ⲙⲙⲟⲥ ⲛⲁⲥ ϫⲉ ⲉⲓⲥ ⲇⲁⲩⲉⲓⲇ ⲁϥϫⲟⲟⲩ ⲉⲃⲟⲗ ϩⲛ ⲧⲉⲣⲏⲙⲟⲥ ⲛϩⲉⲛⲃⲁⲓϣⲓⲛⲉ ⲉⲥⲙⲟⲩ ⲉⲡⲉⲛϫⲟⲉⲓⲥ ⲁⲩⲱ ⲙⲡⲉϥⲕⲟⲧϥ ⲣⲱ ⲉⲣⲟⲟⲩ</ab>
ⲛⲣⲱⲙⲉ ⲇⲉ ⲛⲁⲛⲟⲩⲟⲩ ⲛⲙⲙⲁⲛ ⲉⲙⲁⲧⲉ ⲙⲡⲟⲩⲛⲟϫⲛ ⲉⲃⲟⲗ ⲛⲗⲁⲁⲩ ⲁⲩⲱ ⲙⲡⲟⲩⲛⲟϣⲡⲉⲛ ϩⲛ ⲗⲁⲁⲩ ⲙⲙⲁ ⲛϫⲓⲛ ⲛⲉϩⲟⲟⲩ ⲧⲏⲣⲟⲩ ⲉⲛϩⲁⲧⲏⲩ ⲁⲩⲱ ⲉⲛϩⲛⲧⲥⲱϣⲉ</ab>
ⲛⲉⲩⲕⲱⲧⲉ ⲉⲣⲟⲛ ⲛⲑⲉ ⲛⲛⲓⲥⲟⲃⲧ ⲛⲧⲉⲩϣⲏ ⲙⲛ ⲡⲉϩⲟⲟⲩ ϩⲛ ⲧⲥⲱϣⲉ ⲉⲛⲙⲟⲟⲛⲉ ⲛⲛⲉⲥⲟⲟⲩ</ab>
ⲧⲉⲛⲟⲩ ϭⲉ ϯϩⲧⲏ ⲛⲧⲉⲛⲁⲩ ⲛⲧⲟ ϫⲉ ⲉⲣⲛⲁⲣⲟⲩ ϫⲉ ⲁⲧⲕⲁⲕⲓⲁ ϫⲱⲕ ⲉⲃⲟⲗ ⲉϫⲙ ⲡⲉⲛϫⲟⲉⲓⲥ ⲁⲩⲱ ⲉϫⲙ ⲡⲉϥⲏⲓ ⲡⲁⲓ ⲇⲉ ⲟⲩϣⲏⲣⲉ ⲡⲉ ⲛⲗⲟⲓⲙⲟⲥ ⲉⲙⲛⲑⲉ ⲛϣⲁϫⲉ ⲛⲙⲙⲁϥ</ab>
ⲁⲥⲃⲟϭⲥ ⲇⲉ ⲛϭⲓ ⲁⲃⲓⲕⲓⲁ ⲁⲥϫⲓ ⲛϣⲏⲧ ⲛⲟⲉⲓⲕ ⲁⲩⲱ ⲁⲛⲅⲓⲟⲛ ⲥⲛⲁⲩ ⲛⲏⲣⲡ ⲁⲩⲱ ϯⲟⲩ ⲛⲉⲥⲟⲟⲩ ⲉⲩⲡⲟⲥⲉ ⲁⲩⲱ ϯⲟⲩ ⲛϣⲓ ⲛⲛⲟⲉⲓⲧ ⲁⲩⲱ ϯⲟⲩ ⲛϣⲓ ⲛⲉⲗⲉⲗϣⲱⲟⲩⲉⲓ ⲁⲩⲱ ϣⲏⲧ ⲛⲧⲁϭ ⲛⲃⲏⲛⲛⲉ ⲉⲩⲧⲁⲓⲏⲩ ⲁⲥⲧⲁⲗⲟⲟⲩ ⲉϫⲛ ⲛⲉⲟⲟⲩ</ab>
ⲡⲉϫⲁⲥ ⲛⲛⲉⲥϩⲙϩⲁⲗ ϫⲉ ⲙⲟⲟϣⲉ ϩⲁ ⲧⲁϩⲏ ⲁⲩⲱ ⲉⲓⲥ ϩⲏⲏⲧⲉ ⲁⲛⲟⲕ ϯⲟⲩⲏϩ ⲛⲥⲁⲧⲏⲩⲧⲛ ⲡⲉⲥϩⲁⲓ ⲇⲉ ⲛⲁⲃⲁⲗ ⲙⲡⲉⲥⲧⲁⲙⲟϥ ⲉⲡⲉⲓⲧⲱϣ</ab>
ⲛⲧⲟⲥ ⲇⲉ ⲉⲥⲧⲁⲗⲏⲩ ⲉⲧⲉⲥⲉⲱ ⲁⲩⲱ ⲛⲉⲥⲛⲏⲩ ⲉϩⲣⲁⲓ ϩⲁ ⲧⲟⲗⲕⲥ ⲙⲡⲧⲟⲟⲩ ⲉⲓⲥ ⲇⲁⲩⲉⲓⲇ ⲙⲛ ⲛⲉϥⲣⲱⲙⲉ ⲛⲉⲩⲙⲟⲟϣⲉ ⲉⲩⲛⲏⲩ ⲉϩⲟⲩⲛ ⲉϩⲣⲁⲥ ⲁⲥⲉⲓⲟⲣϩϥ</ab>
ⲇⲉ ⲛⲉϥϣⲁϫⲉ ⲉϥϫⲱ ⲙⲙⲟⲥ ϫⲉ ⲙⲉϣⲁⲕ ⲟⲩⲛⲟⲃⲉ ⲡⲉⲛⲧⲁⲓⲁⲁϥ ⲉⲁⲓϩⲁⲣⲉϩ ⲉⲛⲉⲧϣⲟⲟⲡ ⲛⲁϥ ⲧⲏⲣⲟⲩ ϩⲛ ⲧⲉⲣⲏⲙⲟⲥ ⲉⲙⲡⲉⲛⲁⲓⲧⲉⲓ ⲙⲙⲟϥ ⲛⲗⲁⲁⲩ ⲉⲃⲟⲗ ϩⲛ ⲛⲉⲧⲛⲧⲁϥ ⲧⲏⲣⲟⲩ ⲁⲩⲱ ϩⲓ ⲛⲁⲓ ⲁϥⲧⲱⲱⲃⲉ ⲛⲁⲓ ⲛϩⲉⲛⲡⲉⲑⲟⲟⲩ ⲉⲡⲙⲁ ⲛϩⲉⲛⲡⲉⲧⲛⲁⲛⲟⲩⲟⲩ</ab>
ⲁⲩⲱ ⲛⲁⲓ ⲉⲣⲉⲡⲛⲟⲩⲧⲉ ⲁⲁⲩ ⲛⲛⲉϫⲁϫⲉ ⲛ ⲁⲩⲱ ⲛⲉⲓⲕⲟⲟⲩⲉ ⲉϥⲉⲟⲩⲁϩⲟⲩ ⲉⲣⲟⲟⲩ ϫⲉ ⲉϣⲱⲡⲉ ϯⲛⲁϣⲉϫⲡⲗⲁⲁⲩ ⲉⲡⲁϩⲟⲩ ⲛⲛⲉⲧϣⲟⲟⲡ ⲧⲏⲣⲟⲩ ⲛⲁⲃⲁⲗ ϣⲁ ⲡⲛⲁⲩ ⲛϩⲧⲟⲟⲩⲉ ⲉϥⲉⲣⲙⲏ ⲉϩⲟⲩⲛ ⲉⲧϫⲟ</ab>
ⲁⲃⲓⲕⲓⲁ ⲇⲉ ⲁⲥⲛⲁⲩ ⲉⲇⲁⲩⲉⲓⲇ ⲁⲩⲱ ⲛⲧⲉⲩⲛⲟⲩ ⲁⲥⲃⲟϭⲥ ⲉⲃⲟⲗ ϩⲛ ⲧⲉⲱ ⲁⲥⲡⲁϩⲧⲥ ϩⲓⲑⲏ ⲛ ⲉϫⲙ ⲡⲉⲥϩⲟ ⲁⲥⲟⲩⲱϣⲧ ⲛⲁϥ ⲉϫⲙ ⲡⲕⲁϩ</ab>
ϩⲁ ⲛⲉϥⲟⲩⲉⲣⲏⲧⲉ ⲡⲉϫⲁⲥ ⲛⲁϥ ϫⲉ ⲡⲁϫⲟⲉⲓⲥ ⲉⲣⲉⲡϫⲓⲛϭⲟⲛⲥ ϩⲓϫⲱⲓ ⲙⲁⲣⲉⲧⲉⲕϩⲙϩⲁⲗ ϣⲁϫⲉ ⲉⲛⲉⲕⲙⲁⲁϫⲉ ⲛⲅⲥⲱⲧⲙ ⲉⲛⲉϣⲁϫⲉ ⲛⲧⲉⲕϩⲙϩⲁⲗ</ab>
ⲙⲡⲉⲣⲧⲣⲉⲡⲁϫⲟⲉⲓⲥ ⲕⲁⲡⲉϥϩⲏⲧ ⲛϭⲓ ⲡϩⲏⲧ ⲙⲡⲉⲓⲣⲱⲙⲉ ⲛⲗⲟⲓⲙⲟⲥ ϫⲉ ⲕⲁⲧⲁ ⲡⲉϥⲣⲁⲛ ⲉⲣⲉⲧⲙⲛⲧⲁⲑⲏⲧ ⲙⲙⲟϥ ⲉⲧⲉⲛⲁⲃⲁⲗ ⲡⲉ ⲉⲡⲉϥⲣⲁⲛ ⲡⲉ ⲛⲁⲃⲁⲗ ⲕⲁⲧⲁ ⲧⲙⲛⲧⲁⲑⲏⲧ ⲉⲧⲛⲙⲙⲁϥ ⲡⲉ ⲁⲩⲱ ⲁⲛⲟⲕ ⲧⲉⲕϩⲙϩⲁⲗ ⲙⲡⲓⲛⲁⲩ ϩⲛ ⲟⲩⲙⲉ ⲉⲛⲉϩⲙϩⲁⲗ ⲙⲡⲁϫⲟⲉⲓⲥ ⲛⲁⲓ ⲛⲧⲁⲕⲧⲛⲛⲟⲟⲩⲥⲟⲩ</ab>
ⲧⲉⲛⲟⲩ ϭⲉ ⲡⲁϫⲟⲉⲓⲥ ⲡϫⲟⲉⲓⲥ ⲟⲛϩ ⲁⲩⲱ ⲧⲉⲕⲯⲩⲭⲏ ⲟⲛϩ ⲕⲁⲧⲁ ⲑⲉ ⲉⲧⲙⲡⲉⲡϫⲟⲉⲓⲥ ⲕⲁⲁⲕ ⲉⲧⲣⲉⲕⲡⲱϩⲧ ⲙⲡⲉⲥⲛⲟϥ ⲉⲃⲟⲗ ⲁⲗⲗⲁ ⲉⲧⲣⲉⲕϩⲁⲣⲉϩ ⲉⲧⲉⲕϭⲓϫ ⲉⲥⲟⲩⲁⲁⲃ ⲧⲉⲛⲟⲩ ϭⲉ ⲡⲁϫⲟⲉⲓⲥ ⲛⲉⲕϫⲓϫⲉⲉⲩ ⲉⲩⲉⲉⲣⲑⲉ ⲛⲛⲁⲃⲁⲗ ⲙⲛ ⲛⲉⲧⲕⲱⲧⲉ ⲛⲥⲁ ϩⲉⲛⲡⲉⲑⲟⲟⲩ ⲉⲡⲁϫⲟⲉⲓⲥ</ab>
ⲧⲉⲛⲟⲩ ϭⲉ ϫⲓ ⲙⲡⲉⲓⲥⲙⲟⲩ ⲛⲧⲁⲧⲉⲕϩⲙϩⲁⲗ ⲉⲛⲧϥ ⲙⲡⲁϫⲟⲉⲓⲥ ⲛⲅⲧⲁⲁⲩ ⲛⲛⲉⲕϩⲙϩⲁⲗ ⲛⲉⲧⲁϩⲉⲣⲁⲧⲟⲩ ⲙⲡⲃⲟⲗ ⲙⲡⲁϫⲟⲉⲓⲥ</ab>
ϥⲓ ⲙⲙⲁⲩ ⲛⲧⲁⲛⲟⲙⲓⲁ ⲛⲧⲉⲕϩⲙϩⲁⲗ ϫⲉ ϩⲛ ⲟⲩⲉⲓⲣⲉ ⲡϫⲟⲉⲓⲥ ⲛⲁⲥⲙⲓⲛⲉ ⲛⲟⲩⲏⲓ ⲉϥⲉⲛϩⲟⲧ ⲙⲡⲁϫⲟⲉⲓⲥ ϫⲉ ⲡⲡⲟⲗⲉⲙⲟⲥ ⲙⲡⲁϫⲟⲉⲓⲥ ⲡϫⲟⲉⲓⲥ ⲛⲁⲁⲁϥ ⲁⲩⲱ ⲛⲥⲉⲛⲁϩⲉ ⲁⲛ ⲉⲕⲁⲕⲓⲁ ϩⲣⲁⲓ ⲛϩⲏⲧⲕ</ab>
ⲁⲩⲱ ⲉⲣϣⲁⲛⲣⲱⲙⲉ ⲧⲱⲟⲩⲛ ⲉϥⲡⲏⲧ ⲛⲥⲱⲕ ⲁⲩⲱ ⲉϥⲕⲱⲧⲉ ⲛⲥⲁ ⲧⲉⲕⲯⲩⲭⲏ ⲧⲉⲯⲩⲭⲏ ⲙⲡⲁϫⲟⲉⲓⲥ ⲛⲁϣⲱⲡⲉ ⲉⲥⲙⲏⲣ ϩⲛ ⲟⲩⲙⲣⲣⲉ ⲛⲱⲛϩ ϩⲁⲧⲙ ⲡϫⲟⲉⲓⲥ ⲡⲛⲟⲩⲧⲉ ⲧⲉⲯⲩⲭⲏ ⲇⲉ ⲛⲛⲉⲕϫⲁϫⲉ ϥⲛⲁⲙⲟⲣⲥ ⲉⲧⲙⲏⲧⲉ ⲛⲧⲉⲥⲫⲉⲛⲧⲱⲛⲉⲓ ⲛϥϩⲟⲩⲱⲣⲥ ⲉⲃⲟⲗ</ab>
ⲁⲩⲱ ⲡϫⲟⲉⲓⲥ ϥⲛⲁⲉⲓⲣⲉ ⲙⲡⲁϫⲟⲉⲓⲥ ⲛⲛⲁⲅⲁⲑⲟⲛ ⲧⲏⲣⲟⲩ ⲛⲧⲁϥϫⲟⲟⲩ ⲉⲧⲣⲉⲩⲉⲓ ⲉϩⲣⲁⲓ ⲉϫⲱⲕ ⲁⲩⲱ ϥⲛⲁϩⲱⲛ ⲉⲧⲟⲟⲧⲕ ⲉⲧⲣⲉⲕϣⲱⲡⲉ ⲛⲁⲡⲉ ⲉϫⲙ ⲡ</ab>
ⲁⲩⲱ ⲡⲁⲓ ⲛⲟⲩⲃⲟⲧⲉ ⲛⲁⲕ ⲁⲛ ⲡⲉ ⲟⲩⲇⲉ ⲛⲟⲩⲥⲕⲁⲛⲇⲁⲗⲟⲛ ⲁⲛ ⲡⲉ ⲙⲡϩⲏⲧ ⲙⲡⲁϫⲟⲉⲓⲥ ⲉⲡⲱϩⲧ ⲉⲃⲟⲗ ⲛⲟⲩⲥⲛⲟϥ ⲛⲁⲧⲛⲟⲃⲉ ⲉⲡϫⲓⲛϫⲏ ⲁⲩⲱ ⲉⲣⲉⲧϭⲓϫ ⲙⲡⲁϫⲟⲉⲓⲥ ϣⲱⲡⲉ ⲉⲥⲧⲃⲃⲏⲩ ⲛⲁϥ ⲁⲩⲱ ⲡϫⲟⲉⲓⲥ ϥⲛⲁⲉⲓⲣⲉ ⲙⲡⲁⲅⲁⲑⲟⲛ ⲙⲡⲁϫⲟⲉⲓⲥ ⲛⲅⲉⲣⲡⲙⲉⲉⲩⲉ ⲛⲧⲉⲕϩⲙϩⲁⲗ ⲉⲉⲓⲣⲉ ⲛⲁⲥ ⲙⲡⲡⲉⲧⲛⲁⲛⲟⲩϥ</ab>
ⲡⲉϫⲉ ⲛⲁⲃⲓⲕⲓⲁ ϫⲉ ⲃⲁⲣⲟⲩⲭ ⲉⲧⲉⲡⲁⲓ ⲡⲉ ϫⲉ ϥⲥⲙⲁⲙⲁⲁⲧ ⲛϭⲓ ⲡϫⲟⲉⲓⲥ ⲡⲛⲟⲩⲧⲉ ⲙⲡ ⲡⲁⲓ ⲛⲧⲁϥⲧⲛⲛⲟⲟⲩⲧⲉ ⲙⲡⲟⲟⲩ ⲉⲧⲣⲉⲉⲓ ⲉϩⲟⲩⲛ ⲉϩⲣⲁⲓ</ab>
ⲁⲩⲱ ⲡⲟⲩⲥⲙⲟⲧ ⲥⲙⲁⲙⲁⲁⲧ ⲁⲩⲱ ⲛⲧⲟ ⲧⲉⲥⲙⲁⲙⲁⲁⲧ ⲉⲧⲉⲙⲡⲉⲣⲕⲁⲁⲧ ⲙⲡⲟⲟⲩ ⲛϩⲟⲟⲩ ⲉⲡⲱϩⲧ ⲉⲃⲟⲗ ⲛⲟⲩⲥⲛⲟϥ ⲛⲁⲧⲛⲟⲃⲉ ⲁⲩⲱ ⲉⲧⲙϫⲱϩⲙ ⲛⲧⲁϭⲓϫ ⲛⲁⲓ</ab>
ⲁⲩⲱ ϥⲟⲛϩ ⲛϭⲓ ⲡϫⲟⲉⲓⲥ ⲡⲛⲟⲩⲧⲉ ⲙⲡ ⲡⲁⲓ ⲛⲧⲁϥⲕⲱⲗⲩⲉ ⲙⲙⲟⲓ ⲙⲡⲟⲟⲩ ⲉⲧⲙⲉⲓⲣⲉ ⲟⲩⲡⲉⲑⲟⲟⲩ ⲛⲉ ϫⲉ ⲉⲛⲉⲙⲡⲉⲧⲱⲟⲩⲛ ⲧⲁⲭⲏ ⲉⲉⲓ ⲉⲣⲁⲧ ⲉⲛⲉⲙⲛⲗⲁⲁⲩ ⲉⲛⲉⲧⲏⲡ ⲧⲏⲣⲟⲩ ⲉⲛⲁⲃⲁⲗ ⲛⲁⲥⲉⲉⲡⲉ ϣⲁ ⲡⲛⲁⲩ ⲛϩⲧⲟⲟⲩⲉ ⲉϥⲣⲙⲏ ⲉϩⲟⲩⲛ ⲉⲧϫⲟ</ab>
ⲁⲩⲱ  ⲁϥϫⲓ ⲛⲧⲟⲟⲧⲥ ⲛⲉⲛⲕⲁ ⲛⲓⲙ ⲛⲧⲁⲥⲉⲛⲧⲟⲩ ⲛⲁϥ ⲁⲩⲱ ⲡⲉϫⲁϥ ⲛⲁⲥ ϫⲉ ⲃⲱⲕ ⲉϩⲣⲁⲓ ⲉⲡⲟⲩⲏⲓ ϩⲛ ⲟⲩⲉⲓⲣⲏⲛⲏ ϯϩⲧⲏ ⲁⲓⲥⲱⲧⲙ ⲅⲁⲣ ⲉⲡⲟⲩϩⲣⲟⲟⲩ ⲁⲩⲱ ⲁⲓϣⲉⲡϩⲣⲉ ⲉϩⲟⲩⲛ</ab>
ⲁⲃⲓⲕⲓⲁ ⲇⲉ ⲁⲥⲃⲱⲕ ⲉⲣⲁⲧϥ ⲛⲛⲁⲃⲁⲗ ⲁⲩⲱ ⲉⲓⲥ ϩⲏⲏⲧⲉ ⲛⲧⲟϥ ⲛⲉϥⲉⲓⲣⲉ ⲛⲟⲩϩⲟⲟⲡ ϩⲙ ⲡⲉϥⲏⲓ ⲛⲑⲉ ⲛⲟⲩϩⲟⲟⲡ ⲛⲣⲣⲟ ⲁⲩⲱ ⲡϩⲏⲧ ⲛⲛⲁⲃⲁⲗ ⲛⲉϥⲣⲟⲟⲩⲧ ⲉⲣⲟϥ ⲉϥⲧⲁϩⲉ ⲉⲡⲉϩⲟⲩⲟ ⲁⲃⲓⲕⲓⲁ ⲇⲉ ⲙⲡⲉⲥⲧⲁⲩⲉⲗⲁⲁⲩ ⲛϣⲁϫⲉ ⲉⲣⲟϥ ⲉⲡⲧⲏⲣϥ ϣⲁⲛⲧⲉⲡⲟⲩⲟⲉⲓⲛ ⲥⲱⲣ ⲙⲡⲉϥϩⲧⲟⲟⲩⲉ</ab>
ϩⲧⲟⲟⲩⲉ ⲇⲉ ⲛⲧⲉⲣⲉϥϣⲱⲡⲉ ⲁϥⲛⲏⲫⲉ ϩⲁ ⲡⲏⲣⲡ ⲁⲩⲱ ⲧⲉϥⲥϩⲓⲙⲉ ⲁⲥⲧⲁⲩⲟ ⲉⲣⲟϥ ⲛⲛⲉϣⲁϫⲉ ⲛⲧⲉⲣⲉϥⲥⲟⲧⲙⲟⲩ ⲇⲉ ⲁⲡⲉϥϩⲏⲧ ⲱⲙⲥ ⲉⲣⲟϥ ⲁⲩⲱ ⲛⲧⲟϥ ⲁϥⲧⲱⲥ ⲁϥⲉⲣⲑⲉ ⲛⲛⲓⲱⲛⲉ</ab>
ⲙⲛⲛⲥⲁ ⲙⲏⲧ ⲇⲉ ⲛϩⲟⲟⲩ ⲡϫⲟⲉⲓⲥ ⲁϥⲡⲁⲧⲁⲥⲥⲉ ⲛⲁⲃⲁⲗ ⲁϥⲙⲟⲩ</ab>
ⲇⲁⲩⲉⲓⲇ ⲇⲉ ⲁϥⲥⲱⲧⲙ ⲡⲉϫⲁϥ ϫⲉ ⲡϫⲟⲉⲓⲥ ⲥⲙⲁⲙⲁⲁⲧ ⲡⲉⲛⲧⲁϥⲕⲣⲓⲛⲉ ⲙⲡⲁϩⲁⲡ ⲙⲛ ⲡⲁⲛⲟϭⲛⲉϭ ⲛⲧⲟⲟⲧϥ ⲛⲛⲁⲃⲁⲗ ⲁⲩⲱ ⲡⲉϥϩⲙϩⲁⲗ ⲁϥⲛⲁϩⲙⲉϥ ⲛⲧⲟⲟⲧⲟⲩ ⲛϩⲉⲛⲡⲉⲑⲟⲟⲩ ⲁⲩⲱ ⲧⲕⲁⲕⲓⲁ ⲛⲛⲁⲃⲁⲗ ⲡϭⲥ ⲕⲧⲟⲥ ⲉϫⲛ ⲧⲉϥⲁⲡⲉ ⲁⲩⲱ ⲇⲁⲩⲉⲓⲇ ⲁϥϫⲟⲟⲩ ⲁϥϣⲁϫⲉ ⲉⲧⲃⲉ ⲁⲃⲓⲕⲓⲁ ⲉⲧⲣⲉⲥϣⲱⲡⲉ ⲛⲁϥ ⲛⲥϩⲓⲙⲉ</ab>
ⲁⲩⲱ ⲛⲉϩⲙϩⲁⲗ ⲛ ⲁⲩⲉⲓ ⲉⲣⲁⲧⲥ ⲛⲁⲃⲓⲕⲓⲁ ⲧⲕⲁⲣⲙⲏⲗⲟⲥ ⲁⲩϣⲁϫⲉ ⲛⲙⲙⲁⲥ ⲉⲩϫⲱ ⲙⲙⲟⲥ ϫⲉ ⲇⲁⲩⲉⲓⲇ ⲡⲉ ⲛⲧⲁϥⲧⲛⲛⲟⲟⲩⲛ ϣⲁⲣⲟ ⲉϫⲓⲧⲉ ⲛⲁϥ ⲛⲥϩⲓⲙⲉ</ab>
ⲁⲥⲧⲱⲟⲩⲛ ⲇⲉ ⲁⲥⲡⲁϩⲧⲥ ⲉϫⲙ ⲡⲕⲁϩ ⲁⲥⲟⲩⲱϣⲧ ⲉⲥϫⲱ ⲙⲙⲟⲥ ϫⲉ ⲉⲓⲥ ⲧⲉⲕϩⲙϩⲁⲗ ⲥⲃⲧⲱⲧ ⲉⲣϩⲙϩⲁⲗ ⲛⲁⲕ ⲉⲧⲣⲁⲉⲓⲁ ⲣⲁⲧⲟⲩ ⲉⲃⲟⲗ ⲛⲛⲉⲕϩⲙϩⲁⲗ</ab>
ⲛⲧⲉⲩⲛⲟⲩ ⲇⲉ ⲁⲃⲓⲕⲓⲁ ⲁⲥⲧⲁⲗⲉ ⲉⲧⲉⲥⲉⲱ ⲁⲩⲱ ϯ ⲛϩⲙϩⲁⲗ ⲛⲧⲁⲥ ⲁⲩⲟⲩⲁϩⲟⲩ ⲛⲥⲱⲥ ⲁⲩⲱ ⲛⲧⲟⲥ ⲁⲥⲟⲩⲁϩⲥ ⲛⲥⲁ ⲛⲉϩⲙϩⲁⲗ ⲛⲇⲁⲩⲉⲓⲇ ⲁⲥϣⲱⲡⲉ ⲛⲁϥ ⲛⲥϩⲓⲙⲉ</ab>
ⲁⲭⲓⲛⲁⲁⲃ ⲇⲉ ⲧⲉ ⲉⲃⲟⲗ ϩⲙ ⲡ ⲁ ϫⲓⲧⲥ ⲛⲁϥ ⲛⲥϩⲓⲙⲉ ⲁⲩⲱ ⲛⲧⲟⲟⲩ ⲛⲧⲥⲛⲧⲉ ⲛⲉⲩⲟ ⲛⲥϩⲓⲙⲉ ⲛⲁϥ</ab>
ⲥⲁⲟⲩⲗ ⲇⲉ ⲁϥϯ ⲙⲙⲉⲗⲭⲱⲗ ⲧⲉϥϣⲉⲉⲣⲉ ⲉⲧⲉⲑⲓⲙⲉ ⲛ ⲧⲉ ⲙⲫⲁⲗⲧⲓ ⲡϣⲏⲣⲉ ⲛⲁⲙⲓⲥ ⲡⲉ ⲉⲃⲟⲗ ϩⲛ ϩⲣⲁⲙⲙⲁ ⲉⲧⲣⲉⲥϣⲱⲡⲉ ⲛⲁϥ ⲛⲥϩⲓⲙⲉ</ab>