ⲡⲉϫⲁⲥ ⲛϭⲓ ⲓⲟⲩⲇⲉⲓⲑ ϫⲉ ⲁⲙⲏⲓⲧⲛ ⲉⲃⲟⲗ ϩⲏⲧϥ ⲙⲡⲁⲛⲟⲩⲧⲉ ϩⲛ ϩⲉⲛⲧⲩⲙⲡⲁⲛⲟⲛ ϫⲱ ⲉⲡϫⲟⲉⲓⲥ ⲡⲁⲛⲟⲩⲧⲉ ϩⲛ ϩⲉⲛⲕⲩⲙⲃⲁⲗⲟⲛ ϣⲱⲛⲃ ⲛⲁϥ ⲛⲟⲩⲯⲁⲗⲙⲟⲥ ⲛⲧⲉⲧⲛϫⲓⲥⲉ ⲛⲟⲩⲥⲙⲟⲩ ⲛⲧⲉⲧⲛⲉⲡⲓⲕⲁⲗⲓ ⲙⲡⲉϥⲣⲁⲛ</ab>
ϫⲉ ⲡⲛⲟⲩⲧⲉ ⲉⲧⲟⲩⲱϣϥ ⲛⲙⲡⲟⲗⲉⲙⲟⲥ ⲡⲉ ⲡϫⲟⲉⲓⲥ ϫⲉ ⲁϥⲧⲛⲛⲟⲟⲩ ⲛⲛⲉϥⲡⲁⲣⲉⲙⲃⲟⲗⲏ ⲛⲧⲧⲙⲏⲧⲉ ⲙⲡⲗⲁⲟⲥ ⲉⲛⲁϩⲙⲛⲧ ⲉⲃⲟⲗ ϩⲛ ⲧϭⲓϫ ⲛⲉⲧⲡⲏⲧ ⲛⲥⲱⲓ</ab>
ⲁϥⲉⲓ ⲛϭⲓ ⲁⲥⲥⲟⲩⲣ ⲉⲃⲟⲗ ϩⲛ ⲛⲧⲟⲩϩⲓⲏ ⲙⲡⲉⲙϩⲓⲧ ⲁϥⲉⲓ ϩⲛ ⲛϣⲟ ⲛⲧⲉϥϭⲟⲙ ⲛⲁⲓ ⲉⲛⲧⲁⲧⲉⲩⲁϣⲏ ϩⲱⲥ ⲛⲛⲉⲭⲓⲙⲁⲣⲣⲟⲥ ⲁⲩⲱ ⲁⲛⲉⲩϩⲧⲱⲱⲣ ϩⲱⲃⲥ ⲛⲛⲃⲟⲩⲛⲟⲥ</ab>
ⲁϥϫⲟⲟⲥ ⲉⲣⲱⲕ ϩⲛ ⲛⲁⲧⲟϣ ⲁⲩⲱ ⲉⲙⲟⲩⲟⲩⲧ ⲛⲛⲁϩⲣϣⲓⲣⲉ ϩⲛ ⲟⲩⲥⲏϥⲉ ⲁⲩⲱ ⲛⲉⲧϫⲓⲉⲕⲓⲃⲉ ⲛⲧⲟⲟⲧ ⲉⲕⲁⲁⲩ ⲉⲩⲕⲁϩ ⲁⲩⲱ ⲛⲁϣⲉⲉⲣⲉ ⲕⲟⲩⲓ ⲉⲧⲁⲁⲩ ⲉⲩϣⲱⲗ ⲁⲩⲱ ⲉϣⲱⲗ ⲛⲛⲁⲡⲁⲣⲑⲉⲛⲟⲥ</ab>
ⲡϫⲟⲉⲓⲥ ⲡⲡⲁⲛⲧⲟⲕⲣⲁⲇⲱⲣ ⲁϥⲁⲑⲉⲧⲓ ⲙⲙⲟⲟⲩ ϩⲛ ⲧϭⲓϫ ⲛⲟⲩⲥϩⲓⲙⲉ</ab>
ⲛⲧⲁⲡⲉⲩⲇⲩⲛⲁⲧⲟⲥ ⲅⲁⲣ ϩⲉ ⲁⲛ ϩⲛ ⲛϩⲣϣⲓⲣⲉ ⲟⲩⲇⲉ ⲛⲛϣⲏⲣⲉ ⲁⲛ ⲛⲛⲉⲛⲧⲓⲇⲁⲛⲟⲥ ⲛⲉⲛⲧⲁⲩⲣⲁϩⲧϥ <gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/>ⲑⲛⲟⲥ ⲉⲧⲧⲱⲟⲩⲛ ⲉϩⲣⲁⲓ ⲉϫⲙ ⲡⲁⲅⲉⲛⲟⲥ ⲡϫⲟⲉⲓⲥ ⲡⲡⲁⲛⲧⲟⲕⲣⲁⲇⲱⲣ ⲛⲁϫⲓⲕⲃⲁ ⲙⲙⲟⲟⲩ ϩⲙ ⲡⲉϩⲟⲟⲩ ⲙⲡϩⲁⲡ ⲉϯ ⲛⲟⲩⲕⲱϩⲧ ⲙⲛⲟⲩϥⲛⲧ ⲉϩⲣⲁⲓ ⲉϫⲛ ⲛⲉⲩⲥⲁⲣⲝ ⲁⲩⲱ ⲥⲉⲛⲁⲣⲓⲙⲉ ϩⲛ ⲟⲩⲉⲥⲑⲏⲥⲓⲥ ϣⲁ ⲉⲛⲉϩ</ab>
ⲛⲧⲉⲣⲟⲩⲉⲓ ⲇⲉ ⲉⲑⲓⲉⲣⲟⲩⲥⲁⲗⲏⲙ ⲁⲩⲟⲩⲱϣⲧ ⲙⲡⲛⲟⲩⲧⲉ ⲁⲩⲱ ⲛⲧⲉⲣⲉⲡⲗⲁⲟⲥ ⲧⲃⲃⲟ ⲁⲩⲧⲁⲗⲟ ⲉϩⲣⲁⲓ ⲛⲛⲉⲩϭⲗⲓⲗ ⲙⲛ ⲛⲉⲩⲉⲣⲏⲧ ⲙⲛ ⲛⲉϣⲁⲩⲧⲁⲁⲩ</ab>
ⲁⲓⲟⲩⲇⲉⲓⲑ ⲇⲉ ϯ ⲛⲛⲉⲥⲕⲉⲩⲏ ⲧⲏⲣⲟⲩ ⲛⲟⲗⲟⲫⲉⲣⲛⲏⲥ ⲡⲉⲛⲧⲁⲡⲗⲁⲟⲥ ⲧⲁⲁⲩ ⲛⲁⲥ ⲁⲩⲱ ⲡⲉϥⲕⲱⲛⲟⲡⲓⲟⲛ ⲉⲛⲧⲁⲥϫⲓⲧϥ ⲉⲃⲟⲗ ϩⲙ ⲡⲉϥⲕⲟⲓⲇⲱⲛ ⲛⲁⲛⲁⲑⲏⲙⲁ ⲙⲡϫⲟⲉⲓⲥ</ab>
ⲁⲩⲱ ⲛⲉⲣⲉⲡⲗⲁⲟⲥ ⲡⲉ ϩⲛ ⲑⲓⲉⲣⲟⲩⲥⲁⲗⲏⲙ ⲉϥⲟⲩⲛⲟϥ ⲙⲡⲉⲙⲧⲟ ⲉⲃⲟⲗ ⲛⲙⲡⲉⲧⲟⲩⲁⲁⲃ ⲛϣⲟⲙⲛⲧ ⲛⲉⲃⲟⲧ ⲁⲩⲱ ⲁⲓⲟⲩⲇⲉⲓⲑ ϭⲱ ⲙⲙⲁⲩ</ab>
ⲙⲛⲛⲥⲁ ⲛⲉⲓϩⲟⲟⲩ ⲇⲉ ⲁⲡⲟⲩⲁ ⲡⲟⲩⲁ ⲃⲱⲕ ⲉϩⲣⲁⲓ ⲉⲧⲉϥⲕⲗⲏⲣⲟⲛⲟⲙⲓⲁ ⲁⲩⲱ ⲁⲓⲟⲩⲇⲉⲓⲑ ⲃⲱⲕ ⲉϩⲣⲁⲓ ⲉⲧⲉϥⲕⲗⲏⲣⲟⲛⲟⲙⲓⲁ ⲁⲩⲱ ⲁⲓⲟⲩⲇⲉⲓⲑ ⲃⲱⲕ ⲉϩⲣⲁⲓ ⲉⲃⲁⲓⲧⲩⲗⲟⲩⲁ ⲁⲥϭⲱ ⲉϩⲣⲁⲓ ⲉϫⲙ ⲡⲉⲥⲛⲕⲁ ⲁⲥϣⲱⲡⲉ ⲇⲉ ⲉⲥϩⲁⲉⲟⲟⲩ ϩⲣⲁⲓ ϩⲙ ⲡⲕⲁϩ ⲧⲏⲣϥ</ab>
ⲁⲩⲱ ⲁϩⲁϩ ⲉⲡⲓⲑⲩⲙⲓ ⲉⲣⲟⲥ ⲙⲡⲉϩⲟⲟⲩⲧ ⲇⲉ ⲥⲟⲩⲱⲛⲥ ⲛⲛⲉϩⲟⲟⲩ ⲧⲏⲣⲟⲩ ⲙⲡⲉⲥⲱⲛϩ ϫⲓⲛ ⲙⲡⲉϩⲟⲟⲩ ⲉⲛⲧⲁϥⲙⲟⲩ ⲛϭⲓ ⲙⲁⲛⲁⲥⲥⲏ ⲡⲉⲥϩⲁⲓ ⲁⲩⲟⲩⲁϩϥ ⲛⲛⲁϩⲣⲙⲡⲉϥⲗⲁⲟⲥ</ab>
ⲁⲩⲱ ⲛⲉⲥⲁⲓⲁⲓ ⲡⲉ ⲉⲩⲙⲛⲧⲛⲟϭ ⲉⲙⲁⲧⲉ ⲁⲥⲣϩⲗⲗⲱ ϩⲙ ⲡⲏⲓ ⲙⲡⲉⲥϩⲁⲓ ⲉⲁⲥⲣϣⲉϯ ⲛⲣⲟⲙⲡⲉ ⲁⲥⲕⲱ ⲇⲉ ⲉⲃⲟⲗ ⲛⲧⲉⲥϩⲙϩⲁⲗ ⲛⲣⲉⲙϩⲏ ⲁⲩⲱ ⲁⲥⲙⲟⲩ ϩⲛ ⲃⲁⲓⲧⲩⲗⲟⲩⲁ ⲁⲩⲧⲟⲙⲥⲥ ϩⲙ ⲡⲉⲥⲡⲏⲗⲁⲓⲟⲛ ⲙⲡⲉⲥϩⲁⲓ ⲙⲁⲛⲁⲥⲥⲏ</ab>
ⲁⲩⲱ ⲁϥⲣϩⲏⲃⲉ ⲉⲣⲟⲥ ⲛϭⲓ ⲡⲏⲓ ⲙⲡⲓⲥⲣⲁⲏⲗ ⲛⲥⲁϣϥ ⲛϩⲟⲟⲩ ⲁⲩⲱ ⲉⲙⲡⲁⲧⲥⲙⲟⲩ ⲁⲥⲡⲱϣ ⲛⲛⲉⲥⲛⲕⲁ ⲉϫⲛ ⲛⲉⲧϩⲏⲛ ⲉϩⲟⲩⲛ ⲧⲏⲣⲟⲩ ⲙⲙⲁⲛⲁⲥⲥⲏ ⲡⲉⲥϩⲁⲓ ⲁⲩⲱ ⲉϫⲛ ⲛⲉⲧϩⲏⲛ ⲉϩⲟⲩⲛ ⲧⲏⲣⲟⲩ ⲉⲡⲉⲥⲅⲉⲛⲟⲥ</ab>
ⲛⲉⲙⲛⲡⲉⲧⲑⲣϣⲟ ⲇⲉ ⲡⲉ ⲛⲛϣⲏⲣⲉ ⲙⲡⲓⲥⲣⲁⲏⲗ ϩⲛ ⲛⲉϩⲟⲟⲩ ⲧⲏⲣⲟⲩ ⲛⲓⲟⲩⲇⲉⲓⲑ ⲁⲩⲱ ⲙⲛⲛⲥⲁ ⲧⲣⲉⲥⲙⲟⲩ ⲛϩⲉⲛϩⲟⲟⲩ ⲉⲛⲁϣⲱⲟⲩ</ab>