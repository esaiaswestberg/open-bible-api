<gap reason="lacuna"/></ab>
<gap reason="lacuna"/></ab>
<gap reason="lacuna"/></ab>
<gap reason="lacuna"/> ⲅⲁⲣ ⲛⲛⲉⲛⲉϥϣⲁϫⲉ ϣⲱⲡⲉ ⲉⲩϣⲟⲩⲉⲓⲧ</ab>
ⲛⲧⲟⲕ ⲇⲉ ⲁⲭⲓⲱⲣ ⲡϫⲁⲓⲃⲉⲕⲉ ⲛⲁⲙⲙⲱⲛ ⲡⲉⲛⲧⲁϥϫⲱ ⲛⲛⲉⲓϣⲁϫⲉ ϩⲙ ⲡⲉϩⲟⲟⲩ ⲙⲡⲉⲕϫⲓ ⲛϭⲟⲛⲥ ⲛⲛⲉⲕⲟⲩⲱϩ ⲉⲧⲟⲟⲧⲕ ⲉⲛⲁⲩ ⲉⲡⲁϩⲟ ϫⲓⲛ ⲙⲡⲟⲟⲩ ⲛϩⲟⲟⲩ ϣⲁⲛϯϫⲕⲃⲁ ⲙⲡⲅⲉⲛⲟⲥ ⲛⲛⲉⲛⲧⲁⲩⲉⲓ ⲉⲃⲟⲗ ϩⲛ ⲕⲏⲙⲉ</ab>
ⲁⲩⲱ ⲧⲟⲧⲉ ⲉⲣⲉⲧⲥⲏϥⲉ ⲙⲡⲁⲙⲗⲁϩ ⲙⲛ ⲛⲁϩⲙϩⲁⲗ ⲉⲓ ⲉⲃⲟⲗ ϩⲓⲧⲛ ⲛⲉⲕⲥⲡⲓⲣⲟⲟⲩⲉ ⲛⲅϩⲉ ϩⲛ ⲛⲉⲩϩⲁⲧⲃⲉⲥ ⲉⲓϣⲁⲛⲕⲧⲟⲓ</ab>
ⲉⲣⲉⲛⲁϩⲙϩⲁⲗ ⲇⲉ ⲁⲡⲟⲕⲁⲑⲓⲥⲧⲁ ⲙⲙⲟⲕ ⲉⲧⲟⲣⲓⲛⲏ ⲛⲥⲉⲑⲙⲥⲟⲕ ϩⲛ ⲟⲩⲏⲓ ⲛⲙⲡⲟⲗⲓⲥ ⲛⲙⲙⲁ ⲛⲃⲱⲕ ⲉϩⲣⲁⲓ</ab>
ⲁⲩⲱ ⲛⲛⲉⲕⲧⲁⲕⲟ ϣⲁⲛⲧⲟⲩϥⲟⲧⲕ ⲉⲃⲟⲗ ⲛⲙⲙⲁⲩ</ab>
ⲉϣϫⲉ ⲕϩⲉⲗⲡⲓⲍⲉ ⲇⲉ ϩⲣⲁⲓ ϩⲙ ⲡⲉⲕϩⲏⲧ ϫⲉ ⲛⲥⲉⲛⲁϫⲓⲧⲟⲩ ⲁⲛ ⲙⲡⲣⲧⲣⲉϥⲱⲕⲙ ⲛϭⲓ ⲡⲉⲕϩⲟ ⲁⲓϣⲁϫⲉ ⲁⲩⲱ ⲛⲛⲉⲗⲁⲁⲩ ϩⲉ ⲉⲃⲟⲗ ϩⲛ ⲛⲁϣⲁϫⲉ</ab>
ⲁϥⲟⲩⲉϩⲥⲁϩⲛⲉ ⲇⲉ ⲛϭⲓ ⲟⲗⲟⲫⲉⲣⲛⲏⲥ ⲛⲛⲉϥϩⲙϩⲁⲗ ⲛⲁⲓ ⲉⲧⲁϩⲉⲣⲁⲧⲟⲩ ϩⲛ ⲧⲉϥⲥⲕⲏⲛⲏ ⲉⲧⲣⲉⲩϭⲱⲡⲉ ⲛⲁⲭⲓⲱⲣ ⲁⲩⲱ ⲉⲁⲡⲟⲕⲁⲑⲓⲥⲧⲁ ⲙⲙⲟϥ ⲉⲃⲁⲓⲧⲩⲗⲟⲩⲁ ⲉⲧⲁⲁϥ ⲉϩⲣⲁⲓ ⲉⲧⲟⲟⲧⲟⲩ ⲛⲛϣⲏⲣⲉ ⲙⲡⲓⲥⲣⲁⲏⲗ</ab>
ⲁⲩϭⲟⲡϥ ⲇⲉ ⲛϭⲓ ⲛⲉϥϩⲙϩⲁⲗ ⲁⲩⲛⲧϥ ⲉⲃⲟⲗ ϩⲛ ⲧⲡⲁⲣⲉⲙⲃⲟⲗⲏ ⲉⲧⲥⲱϣⲉ ⲁⲩⲧⲱⲟⲩⲛ ⲉⲃⲟⲗ ϩⲛ ⲧⲙⲏⲧⲉ ⲛⲧⲡⲉⲇⲓⲛⲏ ⲉϩⲣⲁⲓ ⲉⲧⲟⲣⲓⲛⲏ ⲁⲩⲉⲓ ⲉϩⲣⲁⲓ ⲉϫⲛ ⲙⲡⲏⲅⲏ ⲛⲁⲓ ⲉⲧϩⲁ ⲡⲉⲥⲏⲧ ⲛⲃⲁⲓⲧⲩⲗⲟⲩⲁ</ab>
ⲛⲧⲉⲣⲟⲩⲛⲁⲩ ⲇⲉ ⲉⲣⲟⲟⲩ ⲛϭⲓ ⲛⲣⲱⲙⲉ ⲛⲧⲡⲟⲗⲓⲥ ⲛⲉⲧϩⲓϫⲙ ⲡⲕⲟⲟϩ ⲙⲡⲧⲟⲟⲩ ⲁⲩϫⲓ ⲛⲛⲉⲩϩⲟⲡⲗⲟⲛ ⲙⲙⲓϣⲉ ⲁⲩⲉⲓ ⲉⲃⲟⲗ ⲡⲃⲟⲗ ⲛⲧⲡⲟⲗⲓⲥ ⲉϫⲙ ⲡⲕⲟⲟϩ ⲙⲡⲧⲟⲟⲩ ⲁⲩⲱ ⲣⲱⲙⲉ ⲛⲓⲙ ⲛⲛⲣⲉϥⲛⲉϫⲥⲫⲉⲛⲇⲟⲛⲏ ⲁⲩⲁⲙⲁϩⲧⲉ ⲙⲡⲉⲩⲙⲁ ⲛⲉⲓ ⲉϩⲣⲁⲓ ⲁⲩⲛⲟⲩϫⲉ ⲉⲃⲟⲗ ⲉϫⲱⲟⲩ ⲛϩⲉⲛⲱⲛⲉ</ab>
ⲁⲩⲃⲱⲕ ⲉϩⲟⲩⲛ ϩⲁ ⲡⲉⲥⲏⲧ ⲙⲡⲧⲟⲟⲩ ⲁⲩⲙⲟⲩⲣ ⲛⲁⲭⲓⲱⲣ ⲁⲩⲕⲁⲁϥ ⲉϥⲙⲏⲣ ϩⲁⲣⲁⲧϥ ⲙⲡⲧⲟⲟⲩ ⲁⲩⲃⲱⲕ ⲉⲣⲁⲧϥ ⲙⲡⲉⲩϫⲟⲉⲓⲥ ⲟⲗⲟⲫⲉⲣⲛⲏⲥ</ab>
ⲛϣⲏⲣⲉ ⲇⲉ ⲙⲡⲓⲥⲣⲁⲏⲗ ⲁⲩⲉⲓ ⲉⲡⲉⲥⲏⲧ ⲉⲃⲟⲗ ϩⲛ ⲧⲉⲩⲡⲟⲗⲓⲥ ⲁⲩⲁϩⲉⲣⲁⲧⲟⲩ ϩⲓϫⲱϥ ⲁⲩⲱ ⲁⲩⲃⲟⲗϥ ⲉⲃⲟⲗ ⲁⲩϫⲓⲧϥ ⲉϩⲣⲁⲓ ⲉⲃⲁⲓⲧⲩⲗⲟⲩⲁ ⲁⲩⲧⲁϩⲟϥ ⲉⲣⲁⲧϥ ⲙⲡⲉⲙⲧⲟ ⲉⲃⲟⲗ ⲛⲛⲁⲣⲭⲱⲛ ⲛⲧⲉⲩⲡⲟⲗⲓⲥ</ab>
ⲛⲁⲓ ⲉⲧϣⲟⲟⲡ ϩⲛ ⲛⲉϩⲟⲟⲩ ⲉⲧⲙⲙⲁⲩ ⲟⲍⲓⲁⲥ ⲡϣⲏⲣⲉ ⲙⲙⲓⲭⲁ ⲉⲃⲟⲗ ϩⲛ ⲧⲉⲫⲩⲗⲏ ⲛⲥⲩⲙⲉⲱⲛ ⲙⲛ ⲭⲁⲃⲣⲓ ⲡϣⲏⲣⲉ ⲛⲅⲟⲑⲟⲛⲓⲏⲗ ⲙⲛ ⲭⲁⲣⲙⲓ ⲡϣⲏⲣⲉ ⲙⲙⲉⲗⲭⲓⲏⲗ</ab>
ⲁⲩⲱ ⲁⲩⲙⲟⲩⲧⲉ ⲉⲛⲉⲡⲣⲉⲥⲃⲩⲧⲉⲣⲟⲥ ⲧⲏⲣⲟⲩ ⲛⲧⲡⲟⲗⲓⲥ ⲁⲩⲱ ⲛⲉⲩϩⲣϣⲓⲣⲉ ⲧⲏⲣⲟⲩ ⲙⲛ ⲛⲉⲩϩⲓⲟⲙⲉ ⲁⲩⲡⲱⲧ ϩⲓ ⲟⲩⲥⲟⲡ ⲁⲩⲉⲓ ⲉⲧⲥⲟⲟⲩϩⲥ ⲁⲩⲧⲁϩⲟ ⲉⲣⲁⲧϥ ⲛⲁⲭⲓⲱⲣ ϩⲛ ⲧⲙⲏⲧⲉ ⲙⲡⲉⲩⲗⲁⲟⲥ ⲧⲏⲣϥ ⲁϥⲛⲟϫϥ ⲇⲉ ⲛϭⲓ ⲟⲍⲉⲓⲁⲥ ⲉⲡⲉⲛⲧⲁϥϣⲱⲡⲉ</ab>
ⲁϥⲟⲩⲱϣⲃ ⲁϥϫⲱ ⲉⲣⲟⲟⲩ ⲛⲛϣⲁϫⲉ ⲛⲧⲥⲟⲟⲩϩⲥ ⲛⲟⲗⲟⲫⲉⲣⲛⲏⲥ ⲁⲩⲱ ⲛϣⲁϫⲉ ⲧⲏⲣⲟⲩ ⲛⲧⲁϥϫⲟⲟⲩ ⲛⲧⲙⲏⲧⲉ ⲛⲛⲁⲣⲭⲱⲛ ⲛⲛⲁⲥⲥⲟⲩⲣ ⲁⲩⲱ ⲛⲛⲟϭ ⲛϣⲁϫⲉ ⲉⲛⲧⲁⲟⲗⲟⲫⲉⲣⲛⲏⲥ ϫⲟⲟⲩ ⲉϫⲙ ⲡⲏⲓ ⲙⲡⲓⲥⲣⲁⲏⲗ</ab>
ⲁⲩⲱ ⲁϥⲡⲁϩⲧϥ ⲛϭⲓ ⲡⲗⲁⲟⲥ ⲁϥⲟⲩⲱϣⲧ ⲙⲡϫⲟⲉⲓⲥ ⲁⲩⲱ ⲁⲩϫⲓϣⲕⲁⲕ ⲉⲃⲟⲗ ⲉⲩϫⲱ ⲙⲙⲟⲥ</ab>
ϫⲉ ⲡϫⲟⲉⲓⲥ ⲡⲛⲟⲩⲧⲉ ⲛⲧⲡⲉ ϭⲱϣⲧ ⲉϩⲣⲁⲓ ⲉϫⲛ ⲛⲉⲩⲙⲛⲧϫⲁⲥⲓϩⲏⲧ ⲁⲩⲱ ⲛⲅⲛⲁ ⲙⲡⲉⲑⲃⲃⲓⲟ ⲙⲡⲉⲛⲅⲉⲛⲟⲥ ⲛⲅϭⲱϣⲧ ⲉϫⲙ ⲡϩⲟ ⲛⲛⲉⲛⲧⲁⲩⲑⲃⲃⲓⲟⲟⲩ ⲛⲁⲕ ϩⲙ ⲡⲟⲟⲩ ⲛϩⲟⲟⲩ</ab>
ⲁⲩⲥⲟⲗⲥⲗ ⲇⲉ ⲛⲁⲭⲓⲱⲣ ⲁⲩⲱ ⲁⲩⲧⲁⲓⲟϥ ⲉⲙⲁⲧⲉ</ab>
ⲁⲩⲱ ⲁϥϫⲓⲧϥ ⲛϭⲓ ⲟⲍⲉⲓⲁⲥ ⲉⲃⲟⲗ ϩⲛ ⲧⲥⲟⲟⲩϩⲥ ⲉⲡⲉϥⲏⲓ ⲁϥⲉⲓⲣⲉ ⲛⲟⲩⲛⲟϭ ⲛϩⲟⲟⲡ ⲉⲛⲉⲡⲣⲉⲥⲃⲩⲧⲉⲣⲟⲥ ⲁⲩⲱ ⲁⲩⲉⲡⲓⲕⲁⲗⲓ ⲙⲡⲛⲟⲩⲧⲉ ⲙⲡⲓⲥⲣⲁⲏⲗ ⲉⲩⲃⲟⲏⲑⲓⲁ ⲛⲧⲉⲩϣⲏ ⲧⲏⲣⲥ ⲉⲧⲙⲙⲁⲩ</ab>