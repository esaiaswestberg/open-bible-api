ⲛⲁⲛⲟⲩⲟⲩⲟⲉⲓⲕ ϩⲛⲟⲩⲉⲓⲣⲏⲛⲏ ⲉϩⲟⲩⲉϩⲉⲛⲏⲓ ⲉⲩⲙⲉϩ ⲛϣⲱⲱⲧ ϩⲛⲟⲩϫⲓⲛϭⲟⲛⲥ</ab>
ϣⲁⲣⲉⲟⲩϩⲑⲙϩⲁⲗ ⲛⲥⲁⲃⲉ ⲁⲙⲁϩⲧⲉ ⲉϫⲛϩⲉⲛϫⲓⲥⲟⲟⲩⲉ ⲛⲁⲑⲏⲧ ϣⲁϥⲡⲱϣ ⲇⲉ ⲛϩⲉⲛⲧⲟ ϩⲛϩⲉⲛⲥⲛⲏⲩ</ab>
ⲛⲑⲉ ⲉϣⲁⲩⲇⲟⲕⲓⲙⲁⲍⲉ ⲙⲡⲛⲟⲩⲃ ⲙⲛⲡϩⲁⲧ ϩⲛⲟⲩϩⲣⲱ ⲧⲁⲓ ⲧⲉ ⲑⲉ ⲉⲧⲉⲣⲉⲡⲛⲟⲩⲧⲉ ⲥⲱⲧⲡ ⲛⲛϩⲏⲧ ⲛⲛⲣⲱⲙⲉ</ab>
ϣⲁⲣⲉⲡⲡⲉⲑⲟⲟⲩ ⲥⲱⲧⲙ ⲛⲥⲁⲛⲗⲁⲥ ⲛⲙⲡⲁⲣⲁⲛⲟⲙⲟⲥ ⲙⲉⲣⲉⲡⲇⲓⲕⲁⲓⲟⲥ ⲇⲉ ϯϩⲧⲏϥ ⲉⲥⲡⲟⲧⲟⲩ ⲛϭⲟⲗ</ab>
<gap reason=""/>
ⲡⲁⲡⲡⲓⲥⲧⲟⲥ ⲡⲉ ⲡⲕⲟⲥⲙⲟⲥ ⲧⲏⲣϥ ⲙⲛⲛⲉϥⲭⲣⲏⲙⲁ ⲙⲙⲛⲧⲉⲡⲁⲡⲓⲥⲧⲟⲥ ⲇⲉ ⲟⲥⲇⲉ ⲟⲩϩⲟⲃⲟⲗⲟⲥ</ab> ⲡⲉⲕⲗⲟⲙ ⲛⲛϩⲗⲗⲟ ⲡⲉ ϩⲛϣⲏⲣⲉ ⲛϣⲏⲣⲉ ⲡⲉⲟⲟⲩ ⲇⲉ ⲛⲛϣⲏⲣⲉ ⲡⲉ ⲛⲉⲩⲉⲓⲟⲧⲉ</ab>
ⲉⲣⲉⲡⲉⲧⲥⲱⲃⲉ ⲛⲥⲁⲟⲩϩⲏⲕⲉ ϯⲛⲟⲩϭⲥ ⲙⲡⲉⲛⲧⲁϥⲧⲁⲙⲓⲟϥ ⲡⲉⲧⲣⲁϣⲉ ⲇⲉ ⲉϫⲛⲡⲉⲧⲛⲁⲧⲁⲕⲟ ϥⲛⲁⲣⲃⲟⲗ ⲁⲛ ⲉⲡⲉⲑⲟⲟⲩ</ab> ⲙⲛϩⲉⲛⲥⲡⲟⲧⲟⲩ ⲉⲩⲛϩⲟⲧ ⲣϣⲁⲩ ⲛⲛⲁⲑⲏⲧ ⲟⲩⲇⲉ ⲥⲡⲟⲧⲟⲩ ⲛϭⲟⲗ ⲛⲛⲇⲓⲕⲁⲓⲟⲥ</ab>
ⲟⲩⲃⲉⲕⲉ ⲑⲛϩⲙⲟⲧ ⲧⲉ ⲧⲉⲥⲃⲱ ⲛⲉⲧⲉⲓⲣⲉ ⲙⲙⲟⲥ ⲡⲙⲁ ⲉⲧⲥⲕⲟⲧⲥ ⲉⲣⲟϥ ϥⲛⲁⲥⲟⲟⲩⲧⲛ</ab>
ⲉⲣⲉⲡⲉⲧϩⲱⲡ ⲛⲛϫⲓ ⲛϭⲟⲛⲥ ϣⲓⲛⲉ ⲛⲥⲁⲟⲩⲙⲛⲧϣⲃⲏⲣ ⲡⲉⲧⲙⲟⲥⲧⲉ ⲇⲉ ⲛϩⲟⲡⲟⲩ ϣⲁϥⲡⲣϫϩⲉⲛϣⲃⲏⲣ ⲙⲛϩⲉⲛⲣⲙⲛⲏⲓ</ab>
ϣⲁⲣⲉⲟⲩϭⲱⲛⲧ ⲟⲩⲉϣϥⲡϩⲏⲧ ⲙⲡⲥⲁⲃⲉ ⲉⲩⲙⲁⲥⲧⲓⲅⲟⲩ ⲇⲉ ⲙⲡⲁⲑⲏⲧ ⲙⲉϥⲁⲓⲥⲑⲁⲛⲉ</ab>
ϣⲁⲣⲉⲛⲉⲑⲟⲟⲩ ⲧⲏⲣⲟⲩ ⲧⲟⲩⲛⲉⲥϩⲉⲛⲛⲟⲩϩⲙ ⲡⲛⲟⲩⲧⲉ ⲇⲉ ⲛⲁⲧⲛⲛⲟⲟⲩ ⲛⲁⲩ ⲛⲟⲩⲁⲅⲅⲉⲗⲟⲥ ⲛⲁⲧⲛⲁ</ab>
ⲡⲣⲟⲟⲩϣ ⲛⲁⲧⲁϩⲉⲟⲩⲣⲱⲙⲉ ⲛⲥⲁⲃⲉ ⲉⲣⲉⲛⲁⲑⲏⲧ ⲇⲉ ⲙⲉⲉⲩⲉ ⲉϩⲉⲛⲡⲉⲑⲟⲟⲩ</ab>
ⲡⲉⲧⲛⲁϯ ⲛϩⲉⲛⲡⲉⲑⲟⲟⲩ ⲉⲡⲙⲁ ⲛϩⲉⲛⲡⲉⲧⲛⲁⲛⲟⲩⲟⲩ ⲙⲡⲉⲑⲟⲟⲩ ⲛⲁⲕⲓⲙ ⲁⲛ ϩⲙⲡⲉϥⲏⲓ</ab>
ϣⲁⲣⲉⲧⲁⲣⲭⲏ ⲛⲧⲇⲓⲕⲁⲓⲟⲥⲩⲛⲏ ϯ ⲛⲟⲩⲉⲝⲟⲩⲥⲓⲁ ⲡⲉϣⲧⲟⲣⲧⲣ ⲇⲉ ⲙⲛⲡⲙⲓϣⲉ ⲙⲟⲟϣⲉ ϩⲏⲧϥ ⲙⲡⲉϭⲣⲱϩ</ab>
ⲡⲉⲧⲛⲁⲕⲣⲓⲛⲉ ⲙⲡⲇⲓⲕⲁⲓⲟⲥ ϫⲉ ⲟⲩⲁⲇⲓⲕⲟⲥ ⲡⲉ ⲁⲩⲱ ⲡⲁⲇⲓⲕⲟⲥ ϫⲉ ⲟⲩⲇⲓⲕⲁⲓⲟⲥ ⲡⲉ ϩⲛⲃⲟⲧⲉ ⲛⲉ ⲙⲡⲉⲥⲛⲁⲩ ⲛⲛⲁϩⲣⲙⲡϫⲟⲉⲓⲥ</ab>
ⲉⲧⲃⲉⲟⲩ ⲟⲩⲛⲧⲉⲡⲁⲑⲏⲧ ⲭⲣⲏⲙⲁ ⲙⲛϭⲟⲙ ⲅⲁⲣ ⲉⲧⲣⲉⲡⲁⲑⲏⲧ ϫⲡⲉⲧⲥⲟⲫⲓⲁ ⲉⲣⲉⲡⲉⲧϫⲓⲥⲉ ⲙⲡⲉϥⲏⲓ ϣⲓⲛⲉ ⲛⲥⲁⲟⲩⲟⲩⲱϣϥ ⲡⲉⲧϭⲟⲟⲙⲉ ⲇⲉ ⲉϫⲓⲥⲃⲱ ⲛⲁϩⲉ ⲉϩⲣⲁⲓ ⲉϩⲉⲛⲡⲉⲑⲟⲟⲩ</ab>
ⲙⲁⲣⲉⲡⲉⲕϣⲃⲏⲣ ϣⲱⲡⲉ ⲛⲁⲕ ϩⲛⲙⲁ ⲛⲓⲙ ⲁⲩⲱ ⲛⲧⲉⲛⲉⲕⲥⲛⲏⲩ ϣⲱⲡⲉ ⲛⲁⲕ ⲛϣⲁⲩ ϩⲛⲛⲉⲕⲁⲛⲁⲅⲕⲏ ⲉⲩϫⲡⲟ ⲅⲁⲣ ⲙⲙⲟⲟⲩ ⲉⲡⲉⲓϩⲱⲃ</ab>
ⲡⲣⲱⲙⲉ ⲛⲁⲑⲏⲧ ϫⲁⲕ ⲁⲩⲱ ϥⲣⲁϣⲉ ⲉϫⲱϥ ⲟⲩⲁⲁϥ ⲉϥϣⲡⲧⲱⲣⲉ ⲛⲛⲉϥϣⲃⲉⲉⲣ ϣⲁⲣⲉⲡⲥⲁⲃⲉ ⲇⲉ ⲟⲩⲉ ⲉⲃⲟⲗ ⲛϣⲡⲧⲱⲣⲉ ⲛϥⲧⲁⲓⲟ</ab>
ϣⲁⲣⲉⲡⲙⲁⲓⲛⲟⲃⲉ ⲣⲁϣⲉ ϩⲛϩⲉⲛⲙⲓϣⲉ</ab>
ⲡⲛⲁϣⲧϩⲏⲧ ⲇⲉ ⲛⲁⲧⲱⲙⲛⲧ ⲁⲛ ⲉⲡⲉⲧⲛⲁⲛⲟⲩϥ ⲟⲩⲛⲟⲩⲣⲱⲙⲉ ⲛⲣⲉϥⲡⲟⲟⲛⲉϥ ϩⲙⲡⲉϥⲗⲁⲥ ⲛⲁϩⲉ ⲉϩⲣⲁⲓ ⲉϩⲉⲛⲡⲉⲑⲟⲟⲩ</ab>
ⲟⲩⲙⲕⲁϩ ⲇⲉ ⲛϩⲏⲧ ⲡⲉ ⲟⲩϩⲏⲧ ⲛⲁⲑⲏⲧ ⲙⲡⲉⲧⲛⲁϫⲡⲟϥ ⲛⲁϥ ⲙⲙⲛⲟⲩⲉⲓⲱⲧ ⲛⲁⲉⲩⲫⲣⲁⲛⲉ ⲉϫⲛⲟⲩϣⲏⲣⲉ ⲛⲁⲧⲥⲃⲱ ⲟⲩϣⲏⲣⲉ ⲇⲉ ⲛⲥⲁⲃⲉ ϥⲛⲁⲉⲩⲫⲣⲁⲛⲉ ⲛⲧⲉϥⲙⲁⲁⲩ</ab>
ϣⲁⲣⲉⲫⲏⲧ ⲛⲛⲉⲧⲉⲩⲫⲣⲁⲛⲉ ϯⲙⲧⲟⲛ ⲛⲁⲩ ⲛⲕⲉⲉⲥ ⲇⲉ ⲙⲡⲣⲉϥⲗⲩⲡⲓ ⲛⲁϣⲟⲟⲩⲉ</ab>
ⲟⲩⲁⲥⲉⲃⲏⲥ ⲡⲉ ⲡⲉⲧϫⲓⲇⲱⲣⲟⲛ ⲉⲕⲟⲩⲛϥ ϥⲛⲁⲣⲓⲕⲉ ⲅⲁⲣ ⲉⲃⲟⲗ ϩⲛⲛⲉϩⲓⲟⲟⲩⲉ ⲛⲧⲇⲓⲕⲁⲓⲟⲥⲩⲛⲏ</ab>
ⲟⲩⲥⲟⲫⲟⲥ ⲡⲉ ⲡϩⲟ ⲙⲡⲣⲱⲙⲉ ⲛⲥⲁⲃⲉ ⲛⲃⲁⲗ ⲇⲉ ⲙⲡⲁⲑⲏⲧ ⲉⲓⲟⲣⲙ ⲉⲛⲕⲟϩ ⲙⲡⲕⲁϩ</ab>
ⲟⲩⲟⲣⲅⲏ ⲛⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛⲁⲑⲏⲧ ⲁⲩⲱ ⲟⲩⲙⲕⲁϩ ⲛϩⲏⲧ ⲡⲉ ⲛⲧⲉⲛⲧⲁⲥϫⲡⲟϥ</ab>
ⲛⲁⲛⲟⲩⲧⲣⲉⲟⲩⲣⲱⲙⲉ ⲁⲛ ⲛⲇⲓⲕⲁⲓⲟⲥ ϯⲟⲥⲉ ⲁⲩⲱ ⲛϣϣⲉ ⲁⲛ ⲉⲉⲡⲓⲃⲟⲩⲗⲉⲩⲉ ⲉϩⲉⲛⲇⲩⲛⲁⲥⲧⲏⲥ ⲛⲇⲓⲕⲁⲓⲟⲥ</ab>
ⲟⲩⲥⲁⲃⲉ ⲡⲉ ⲡⲉⲧϯⲥⲟ ⲉⲛⲉϫⲟⲩϣⲁϫⲉ ⲉⲃⲟⲗ ⲉϥⲛⲁϣⲧ ⲟⲩⲥⲁⲃⲉ ⲇⲉ ⲡⲉ ⲡⲣⲱⲙⲉ ⲛϩⲁⲣϣϩⲏⲧ ⲉⲣϣⲁⲛⲡⲁⲑⲏⲧ ϣⲓⲛⲉ ⲛⲥⲁⲧⲥⲟⲫⲓⲁ</ab>
ⲥⲉⲛⲁⲟⲡϥ ⲉⲥⲟⲫⲟⲥ ϥⲛⲁϣⲱⲡⲉ ⲇⲉ ⲉϥⲟⲛϣ ⲛⲅϩⲉ ⲉⲣⲟϥ ⲉϣϫⲉⲟⲩⲥⲁⲃⲉ ⲡⲉ</ab>
<gap reason=""/>
<gap reason=""/>