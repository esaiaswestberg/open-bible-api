ⲙⲡⲁⲣϩⲟⲓⲙⲓⲁ ⲛⲥⲟⲗⲟⲙⲱⲛ ⲡϣⲏⲣⲉ ⲛⲇⲁⲩⲉⲓⲇ ⲡⲉⲛⲧⲁϥⲣⲣⲣⲟ ϩⲙ ⲡ</ab>
ⲉⲉⲓⲙⲉ ⲉⲧⲥⲟⲫⲓⲁ ⲙⲛⲧⲉⲥⲃⲱ ⲉⲛⲟⲓ ⲛⲛϣⲁϫⲉ ⲛⲧⲙⲛⲧⲣⲙⲛϩⲏⲧ</ab>
ⲉϫⲓ ⲙⲡⲉⲕⲧⲟ ⲛϩⲉⲛϣⲁϫⲉ ⲙⲛⲛⲃⲱⲗ ⲛϩⲉⲛⲁⲓⲛⲓⲅⲙⲁ ⲉⲛⲟⲓ ⲛⲟⲩⲇⲓⲕⲁⲓⲟⲥⲩⲛⲏ ⲙⲙⲉ ⲁⲩⲱ ⲉⲥⲟⲩⲧⲛⲟⲩϩⲁⲡ</ab>
ϫⲉ ⲉⲓⲉϯ ⲛⲟⲩⲙⲛⲧⲣⲉⲙⲛϩⲏⲧ ⲛⲛⲃⲁⲗϩⲏⲧ ⲁⲩⲱ ⲟⲩⲁⲓⲥⲑⲏⲥⲓⲥ ⲙⲛⲟⲩⲙⲉⲉⲩⲉ ⲛⲟⲩϣⲏⲣⲉ ϣⲏⲙ</ab>
ⲡⲥⲟⲫⲟⲥ ⲅⲁⲣ ⲉⲧⲛⲁⲥⲱⲧⲙ ⲉⲛⲁⲓ ϥⲛⲁⲣϩⲟⲩⲉⲥⲟⲫⲟⲥ ⲡⲣⲙⲛϩⲏⲧ ϫⲉ ⲛⲁϫⲡⲟ ⲛⲁϥ ⲛⲟⲩϩⲙⲙⲉ</ab>
ϥⲛⲁⲛⲟⲓ ⲛⲟⲩⲡⲁⲣⲁⲃⲟⲗⲏ ⲙⲛⲟⲩϣⲁϫⲉ ⲉϥϩⲏⲡ ⲛϣⲁϫⲉ ⲛⲛⲥⲟⲫⲟⲥ ⲙⲛⲛⲛⲉⲩⲁⲓⲛⲓⲅⲙⲁ</ab>
ⲧⲁⲣⲭⲏ ⲛⲧⲥⲟⲫⲓⲁ ⲧⲉ ⲑⲟⲧⲉ ⲙⲡⲛⲟⲩⲧⲉ ⲛⲁⲛⲟⲩⲧⲙⲛⲧⲣⲙⲛϩⲏⲧ ⲇⲉ ⲛⲟⲩⲟⲛ ⲛⲓⲙ ⲉⲧⲛⲁⲁⲁⲥ ⲧⲁⲣⲭⲏ ⲛⲧⲁⲓⲥⲑⲏⲥⲓⲥ ⲧⲉ ⲧⲙⲛⲧⲙⲁⲓⲛⲟⲩⲧⲉ ⲛⲁⲥⲉⲃⲏⲥ ⲇⲉ ⲛⲁⲥⲱϣϥ ⲛⲧⲥⲟⲫⲓⲁ ⲙⲛⲧⲉⲥⲃⲱ</ab>
ⲥⲱⲧⲙ ⲡⲁϣⲏⲣⲉ ⲉⲧⲉⲥⲃⲱ ⲙⲡⲉⲕⲉⲓⲱⲧ ⲁⲩⲱ ⲙⲡⲣⲕⲱ ⲛⲥⲱⲕ ⲛⲛⲁⲛⲥⲙⲙⲉ ⲛⲧⲉⲕⲙⲁⲁⲩ</ab>
ⲕⲛⲁϫⲓ ⲅⲁⲣ ⲛⲟⲩⲕⲗⲟⲙ ⲛϩⲙⲟⲧ ⲉϫⲛⲧⲉⲕⲁⲡⲉ ⲁⲩⲱ ⲟⲩⲕⲗⲁⲗ ⲛⲛⲟⲩⲃ ⲉⲡⲉⲕⲙⲁⲕϩ</ab>
ⲡⲁϣⲏⲣⲉ ⲙⲡⲣⲧⲣⲉϩⲉⲛⲣⲱⲙⲉ ⲛⲣⲉϥⲣⲛⲟⲃⲉ ⲡⲗⲁⲛⲁ ⲙⲙⲟⲕ</ab>
ⲟⲩⲇⲉ ⲙⲡⲣⲟⲩⲱϣ ⲉⲩϣⲁⲛⲥⲉⲡⲥⲱⲡⲕ ⲉⲩϫⲱ ⲙⲙⲟⲥ ϫⲉ ⲁⲙⲟⲩ ⲛⲙⲙⲁⲛ ⲛⲅⲕⲟⲓⲛⲱⲛⲓ ⲉⲡⲉⲓϩⲱⲧⲃ</ab>
ⲛⲧⲛϩⲱⲧⲡ ⲇⲉ ⲉⲡⲕⲁⲛⲟⲩⲣⲱⲙⲉ ⲛⲇⲓⲕⲁⲓⲟⲥ ϩⲛⲟⲩϫⲓⲛϭⲟⲛⲥ</ab>
ⲛⲧⲛⲟⲙⲕϥ ⲇⲉ ⲉϥⲟⲛϩ ⲛⲑⲉ ⲛⲁⲙⲛⲧⲉ ⲁⲩⲱ ⲛⲧⲛϥⲓ ⲙⲡⲉϥⲣⲡⲙⲉⲉⲩⲉ ⲉⲃⲟⲗ ϩⲓϫⲙⲕⲁϩ ⲛⲧⲛϫⲡⲟ ⲛⲁⲛ ⲛⲛⲉϥⲛⲕⲁ ⲉⲧⲛⲁϣⲱⲟⲩ ⲛⲧⲛⲙⲉϩⲛⲉⲛⲏⲓ ⲛϣⲱⲗ</ab>
ⲛⲅⲛⲟⲩϫⲉ ⲙⲡⲉⲕⲕⲗⲏⲣⲟⲥ ⲛⲙⲙⲁ ⲛⲧⲉⲟⲩⲧⲱⲱⲙⲉ ⲛⲟⲩⲱⲧ ϣⲱⲡⲉ ⲛⲁⲛ</ab>
ⲡⲁϣⲏⲣⲉ ⲙⲡⲣⲃⲱⲕ ϩⲓⲧⲉϩⲓⲏ ⲛⲙⲙⲁⲩ ⲣⲉⲕⲧⲧⲉⲕⲟⲩⲉⲣⲏⲧⲉ ⲇⲉ ⲉⲃⲟⲗ ϩⲛⲛⲉⲩϩⲓⲟⲟⲩⲉ</ab>
ⲉⲣⲉⲛⲉⲩⲟⲩⲉⲣⲏⲧⲉ ⲅⲁⲣ ⲡⲏⲧ ⲉⲩⲕⲁⲕⲓⲁ ⲁⲩⲱ ⲉⲩϭⲉⲡⲏ ⲉⲡⲛⲥⲛⲟϥ ⲉⲃⲟⲗ</ab>
ⲛⲛⲉⲩⲡⲣϣϣⲛⲉ ⲅⲁⲣ ⲁⲛ ⲉⲃⲟⲗ ⲉⲛϩⲁⲗⲁⲧⲉ ⲉⲡⲣⲁ</ab>
ⲛⲧⲟⲟⲩ ⲅⲁⲣ ⲉⲩⲙⲉⲧⲉⲭⲉ ⲉϩⲉⲛⲥⲛⲟϥ ⲉⲩⲥⲉⲩϩⲡⲉⲑⲟⲟⲩ ⲛⲁⲩ ⲉϩⲟⲩⲛ</ab>
ⲛⲁⲓ ⲛⲉ ⲛⲉϩⲓⲟⲟⲩⲉ ⲛⲟⲩⲟⲛ ⲛⲓⲙ ⲉⲧϫⲱⲕ ⲉⲃⲟⲗ ⲛⲛⲛⲟⲃⲉ ⲡϣⲟⲣϣⲣ ⲇⲉ ⲛⲛⲣⲱⲙⲉ ⲙⲡⲁⲣⲁⲛⲟⲙⲟⲥ ϩⲟⲟⲩ ⲉⲩⲛⲁⲧⲁⲕⲟ ⲅⲁⲣ ⲛⲧⲉⲩⲯⲩⲭⲏ ϩⲛⲧⲉⲩⲙⲛⲧⲁⲧϣⲁϥⲧ</ab>
ⲥⲉⲥⲙⲟⲩ ⲉⲧⲥⲟⲫⲓⲁ ϩⲛⲛϩⲓⲣ ⲁⲩⲱ ⲟⲩⲛⲧⲥⲡⲁⲣⲣⲏⲥⲓⲁ ϩⲛⲛⲉⲡⲗⲁⲧⲓⲁ ⲥⲉⲧⲁϣⲉⲟⲉⲓϣ ⲇⲉ ⲙⲙⲟⲥ ϩⲓϫⲛⲛⲕⲟⲟϩ ⲛⲛⲥⲟⲃⲧ</ab>
ϣⲁⲥϫⲟⲟⲥ ⲇⲉ ⲉⲥⲧⲏⲕ ⲛϩⲏⲧ ϩⲓϫⲛⲙⲡⲩⲗⲏ ⲛⲙⲡⲟⲗⲓⲥ</ab>
ϫⲉ ⲛⲟⲩⲟⲉⲓϣ ⲛⲓⲙ ⲉⲣⲉⲛⲃⲁⲗϩⲏⲧ ϭⲟⲗϫ ⲛⲧⲇⲓⲕⲁⲓⲟⲥⲩⲛⲏ ⲥⲉⲛⲁϫⲓ ϣⲓⲡⲉ ⲁⲛ ⲛⲁⲑⲏⲧ ⲇⲉ ⲉⲩⲟ ⲛⲣϥⲉⲡⲓⲑⲩⲙⲓ ⲉⲡⲥⲱϣ ⲛⲧⲉⲣⲟⲩⲣⲁⲥⲉⲃⲏⲥ ⲁⲩⲙⲉⲥⲧⲉⲧⲁⲓⲥⲑⲏⲥⲓⲥ ⲁⲩⲱ ⲁⲩϣⲱⲡⲉ ⲉⲩϭⲏⲡ ⲉϩⲉⲛϫⲡⲓⲟ</ab>
ⲉⲓⲥ ϩⲏⲏⲧⲉ ϯⲛⲁϫⲱ ⲛⲏⲧⲛ ⲙⲡϣⲁϫⲉ ⲛⲧⲁⲡⲛⲟⲏ ϯⲛⲁⲧⲥⲁⲃⲱⲧⲛ ⲇⲉ ⲉⲡⲁϣⲁϫⲉ</ab>
ⲉⲡⲉⲓⲇⲏ ⲁⲓⲙⲟⲩⲧⲉ ⲉⲣⲱⲧⲛ ⲙⲡⲉⲧⲛⲥⲱⲧⲙ ⲉⲣⲟⲓ ⲁⲩⲱ ⲁⲓⲡⲣϣⲛⲁϣⲁϫⲉ ⲉⲃⲟⲗ ⲙⲡⲉⲧⲛϯϩⲧⲏⲧⲛ</ab>
ⲁⲗⲗⲁ ⲁⲧⲉⲧⲛⲧⲥⲧⲟ ⲉⲃⲟⲗ ⲛⲛⲁϣⲟϫⲛⲉ ⲁⲩⲱ ⲁⲧⲉⲧⲛⲣⲁⲧⲥⲱⲧⲙ ⲛⲥⲁⲛⲁϫⲡⲓⲟ</ab>
ⲉⲧⲃⲉⲡⲁⲓ ϩⲱ ϯⲛⲁⲥⲱⲃⲉ ⲛⲥⲁⲡⲉⲧⲛⲧⲁⲕⲟ ϯⲛⲁⲣⲁϣⲉ ⲇⲉ ⲙⲙⲱⲧⲛ ⲉⲣϣⲁⲛⲡⲧⲁⲕⲟ ⲉⲓ ⲉϫⲱⲧⲛ</ab>
ⲁⲩⲱ ⲉⲣϣⲁⲛⲡⲉϣⲧⲟⲣⲧⲣ ⲧⲁϩⲉⲧⲏⲩⲧⲛ ϩⲛⲟⲩϣⲥⲛⲉ ⲛⲧⲉⲡϣⲟⲣϣⲣ ⲉⲓ ⲉϫⲱⲧⲛ ⲛⲑⲉ ⲛⲟⲩϩⲁⲧⲏⲩ ⲏ ⲉⲣϣⲁⲛⲡⲧⲁⲕⲟ ⲉⲓ ⲉϫⲱⲧⲛ ⲁⲩⲱ ⲉⲣϣⲁⲛⲟⲩⲑⲗⲓⲯⲓⲥ ⲉⲓ ⲛⲏⲧⲛ ⲙⲛⲟⲩⲕⲧⲟ ⲉⲣⲱⲧⲛ</ab>
ⲥⲛⲁϣⲱⲡⲉ ⲅⲁⲣ ⲛⲧⲉⲧⲛⲙⲟⲩⲧⲉ ⲉϩⲣⲁⲓ ⲟⲩⲃⲏⲓ ⲁⲛⲟⲕ ⲇⲉ ⲛⲧⲁⲧⲙⲥⲱⲧⲙ ⲉⲣⲱⲧⲛ ⲛⲉⲑⲟⲟⲩ ⲛⲁϣⲓⲛⲉ ⲛⲥⲱⲓ ⲛⲥⲉⲧⲙϭⲛⲧ</ab>
ⲁⲩⲙⲉⲥⲧⲉⲧⲥⲟⲫⲓⲁ ⲅⲁⲣ ⲁⲩⲱ ⲙⲡⲟⲩⲥⲱⲧⲡ ⲛⲁⲩ ⲛⲧⲙⲛⲧⲙⲁⲓⲛⲟⲩⲧⲉ</ab>
ⲁⲩⲱ ⲙⲡⲟⲩⲉϣϯϩⲧⲏⲩ ⲉⲛⲁϣⲟϫⲛⲉ ⲁⲩⲗⲕϣⲁ ⲇⲉ ⲛⲥⲁⲛⲁϫⲡⲓⲟ</ab>
ⲉⲧⲃⲉⲡⲁⲓ ϭⲉ ⲥⲉⲛⲁⲟⲩⲱⲙ ⲛⲛⲕⲁⲣⲡⲟⲥ ⲛⲧⲉⲩϩⲓⲏ ⲁⲩⲱ ⲥⲉⲛⲁⲥⲉⲓ ⲛⲧⲉⲩⲙⲛⲧϣⲁϥⲧⲉ</ab>
ⲉⲃⲟⲗ ⲅⲁⲣ ϫⲉ ⲁⲩϫⲓ ⲛϩⲉⲛⲕⲟⲩⲓ ⲛϭⲟⲛⲥ ⲥⲉⲛⲁϩⲟⲧⲃⲟⲩ ⲁⲩⲱ ⲡⲉϫⲛⲟ ⲛⲁⲧⲁⲕⲉⲛⲁⲥⲉⲃⲏⲥ</ab>
ⲡⲉⲧⲥⲱⲧⲙ ⲇⲉ ⲉⲣⲟⲓ ϥⲛⲁⲙⲧⲟⲛ ⲙⲙⲟϥ ϩⲛⲟⲩⲉⲓⲣⲏⲛⲏ ⲉϥⲧⲁϫⲣⲏⲩ ⲁⲩⲱ ϥⲛⲁϭⲱ ⲁϫⲛϩⲟⲧⲉ ⲉⲃⲟⲗ ϩⲙⲡⲉⲑⲟⲟⲩ ⲛⲓⲙ</ab>
<gap reason=""/>
<gap reason=""/>