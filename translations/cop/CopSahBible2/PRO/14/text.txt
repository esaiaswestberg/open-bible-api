ϣⲁⲣⲉⲛⲥⲁⲃⲏ ⲛⲥϩⲓⲙⲉ ⲕⲉⲧϩⲉⲛⲏⲓ ⲧⲉⲧⲛⲁⲣⲁⲑⲏⲧ ⲇⲉ ⲛⲁϣⲣϣⲱⲣϥ ϩⲛⲛⲉⲥϭⲓϫ</ab>
ⲡⲉⲧⲙⲟⲟϣⲉ ϩⲛⲟⲩⲥⲟⲟⲩⲧⲛ ⲣϩⲟⲧⲉ ϩⲏⲧϥ ⲙⲡⲛⲟⲩⲧⲉ ⲡⲉⲧϭⲱⲟⲩϭ ⲇⲉ ⲛⲛⲉϥϩⲓⲟⲟⲩⲉ ⲛⲁϫⲓⲥⲱϣ</ab>
ⲟⲩϭⲉⲣⲱⲃ ⲛⲥⲱϣ ⲡⲉⲧϩⲛⲧⲧⲁⲡⲣⲟ ⲛⲛⲁⲑⲏⲧ ⲛⲉⲥⲡⲟⲧⲟⲩ ⲇⲉ ⲛⲛⲥⲟⲫⲟⲥ ⲛⲁϩⲁⲣⲉϩ ⲉⲣϯⲟⲟⲩ</ab>
ⲛⲟⲩⲟⲙϥ ϣⲟⲩⲉⲓⲧ ϩⲙⲡⲙⲁ ⲉⲧⲉⲙⲛⲉϩⲉ ⲛϩⲏⲧϥ ⲧϭⲟⲙ ⲛⲧⲉϩⲉ ⲟⲩⲟⲛϩ ⲉⲃⲟⲗ ϩⲙⲡⲙⲁ ⲉⲧⲉⲟⲩⲛϩⲁϩ ⲛϩⲏⲧϥ ⲛⲅⲉⲛⲏⲙⲁ</ab>
ⲙⲛⲟⲩⲙⲛⲧⲣⲉ ⲙⲡⲓⲥⲧⲟⲥ ⲛⲁϫⲓϭⲟⲗ ϣⲁⲣⲉⲟⲩⲙⲛⲧⲣⲉ ⲇⲉ ⲛϫⲓⲛϭⲟⲛⲥ ⲧⲙϩⲉϩⲉⲛϭⲟⲗ</ab>
ⲕⲛⲁϣⲓⲛⲉ ⲛⲥⲁⲧⲥⲟⲫⲓⲁ ⲛⲧⲛⲛⲉⲧⲑⲟⲟⲩ ⲛⲅⲧⲙϭⲛⲧⲥ ⲧⲁⲓⲥⲑⲏⲥⲓⲥ ⲇⲉ ⲥⲃⲧⲱⲧ ⲛⲧⲟⲟⲧⲟⲩ ⲛⲛⲥⲁⲃⲉ</ab>
ϩⲱⲃ ⲛⲓⲙ ϯⲟⲩⲃⲉⲡⲣⲱⲙⲉ ⲛⲁⲑⲏⲧ ϩⲉⲛϩⲟⲡⲗⲟⲛ ⲇⲉ ⲛⲁⲓⲥⲑⲏⲥⲓⲥ ⲛⲉ ⲛⲉⲥⲡⲟⲧⲟⲩ ⲛⲛⲥⲁⲃⲉ ϩⲉⲛϩⲟⲡⲗⲟⲛ ⲇⲉ ⲛⲁⲓⲥⲑⲏⲥⲓⲥ ⲛⲉ ⲛⲉⲥⲡⲟⲧⲟⲩ ⲛⲛⲥⲁⲃⲉ</ab>
ⲧⲥⲟⲫⲓⲁ ⲛⲛⲣⲙⲛϩⲏⲧ ⲛⲁⲉⲓⲙⲉ ⲉⲛⲉⲩϩⲓⲟⲟⲩⲉ ⲧⲙⲛⲧⲁⲑⲏⲧ ⲇⲉ ⲛⲁⲧⲥⲃⲱ ϩⲛⲟⲩⲡⲗⲁⲛⲏ</ab>
ⲛⲏⲓ ⲛⲙⲡⲁⲣⲁⲛⲟⲙⲟⲥ ⲙⲡϣⲁ ⲛⲟⲩⲧⲃⲃⲟ ⲛⲏⲓ ⲇⲉ ⲛⲛⲇⲓⲕⲁⲓⲟⲥ ⲥⲟⲧⲡ</ab>
ⲡϩⲏⲧ ⲛⲟⲩⲣⲱⲙⲉ ⲛⲣⲉϥⲁⲓⲥⲑⲁⲛⲉ ⲟⲩⲗⲩⲡⲏ ⲡⲉ ⲛⲧⲉϥⲯⲩⲭⲏ ϩⲟⲧⲁⲛ ⲇⲉ ⲉϥϣⲁⲛⲉⲩⲫⲣⲁⲛⲉ ⲙⲉⲣⲉⲧⲗⲩⲡⲏ ⲧⲱϩ ⲛⲙⲙⲁϥ</ab>
ⲛⲏⲓ ⲛⲛⲁⲥⲉⲃⲏⲥ ⲛⲁⲧⲁⲕⲟ ⲛⲉⲥⲕⲏⲛⲏ ⲇⲉ ⲛⲛⲇⲓⲕⲁⲓⲟⲥ ⲛⲁⲁϩⲉⲣⲁⲧⲟⲩ</ab>
ⲟⲩⲛⲟⲩϩⲓⲏ ⲉⲣⲉⲡⲣⲱⲙⲉ ⲙⲉⲉⲩⲉ ⲉⲣⲟⲥ ϫⲉ ⲉⲥⲥⲟⲩⲧⲱⲛ ⲉⲣⲉⲧⲉⲥϩⲁⲏ ⲇⲉ ⲡⲏϩ ⲉⲡϣⲓⲕ ⲛⲁⲙⲛⲧⲉ</ab>
ⲙⲉⲣⲉⲧⲗⲩⲡⲏ ⲧⲱϩ ⲙⲛⲡⲟⲩⲛⲟϥ ϣⲁⲣⲉⲑⲁⲏ ⲇⲉ ⲙⲡⲣⲁϣⲉ ⲉⲓ ⲉⲡϩⲏⲃⲉ</ab>
ⲡⲛⲁϣⲧϩⲏⲧ ⲛⲁⲥⲉⲓ ⲛⲛⲉϥϩⲓⲟⲟⲩⲉ ⲙⲁⲩⲁⲁϥ ⲡⲣⲱⲙⲉ ⲇⲉ ⲉⲧⲟⲩⲁⲁⲃ ⲉⲃⲟⲗ ϩⲛⲛⲉϥⲙⲉⲉⲩⲉ</ab>
ϣⲁⲣⲉⲡⲃⲁⲗϩⲏⲧ ⲧⲁⲛϩⲉⲧϣⲁϫⲉ ⲛⲓⲙ ϣⲁⲣⲉⲡⲥⲁⲃⲉ ⲇⲉ ⲣϩⲧⲏϥ</ab>
ⲉⲣϣⲁⲛⲡⲥⲟⲫⲟⲥ ⲣϩⲟⲧⲉ ϣⲁϥⲣⲁⲕⲧϥ ⲉⲃⲟⲗ ⲙⲡⲡⲉⲑⲟⲟⲩ ϣⲁⲣⲉⲡⲁⲑⲏⲧ ⲇⲉ ⲧⲱϩ ⲛⲙⲙⲁϥ ϩⲛⲟⲩⲧⲁϫⲣⲟ</ab>
ϣⲁⲣⲉⲡⲉⲧϭⲉⲡⲏ ⲉϭⲱⲛⲧ ⲉⲓⲣⲉ ⲛⲟⲩⲙⲛⲧⲁⲧϣⲟϫⲛⲉ ϣⲁⲣⲉⲟⲩⲣⲱⲙⲉ ⲇⲉ ⲛⲥⲟⲫⲟⲥ ϥⲓ ⲉⲣⲟϥ ⲉⲙⲁⲧⲉ</ab>
ⲛⲁⲑⲏⲧ ⲛⲁⲡⲱϣ ⲉϫⲱⲟⲩ ⲛⲧⲕⲁⲕⲓⲁ ϣⲁⲣⲉⲛⲥⲁⲃⲉ ⲇⲉ ⲁⲙⲁϩⲧⲉ ⲛⲟⲩⲁⲓⲥⲑⲏⲥⲓⲥ</ab>
ⲛⲉⲑⲟⲟⲩ ⲛⲁϩⲉ ⲙⲡⲉⲙⲧⲟ ⲉⲃⲟⲗ ⲛⲛⲉⲧⲛⲁⲛⲟⲩⲟⲩ ⲁⲩⲱ ⲛⲁⲥⲉⲃⲏⲥ ⲛⲁϣⲙϣⲉ ϩⲓⲣⲛⲛⲣⲟ ⲛⲛⲇⲓⲕⲁⲓⲟⲥ</ab>
ϣⲁⲣⲉϩⲉⲛϣⲃⲏⲣ ⲙⲉⲥⲧⲉⲛⲩϣⲃⲏⲣ ⲛϩⲏⲕⲉ ⲛⲁϣⲉⲛⲉϣⲃⲉⲉⲣ ⲇⲉ ⲛⲛⲣⲙⲙⲁⲟ ϣⲁⲣⲉⲡⲣⲉϥⲣⲛⲟⲃⲉ ⲕⲙϣⲛⲉϥϣⲃⲉⲉⲣ</ab>
ⲡⲉⲧⲥⲱϣ ⲛⲛϩⲏⲕⲉ ⲣⲛⲟⲃⲉ ⲟⲩⲙⲁⲕⲁⲣⲓⲟⲥ ⲇⲉ ⲡⲉⲧⲛⲁⲛⲛϩⲏⲕⲉ</ab>
ⲛⲉⲧⲥⲟⲣⲙ ⲣϩⲱⲃ ⲉϩⲉⲛⲡⲉⲑⲟⲟⲩ ϩⲉⲛⲣⲉϥϫⲓϣⲟϫⲛⲉ ⲛⲙⲡⲉⲧⲛⲁⲛⲟⲩⲟⲩ ⲛⲉ ⲛⲛⲁⲏⲧ ⲛⲣⲉϥϫⲓϣⲟϫⲛⲉ ⲇⲉ ⲛϫⲓⲛϭⲟⲛⲥ ⲥⲉⲡⲗⲁⲛⲁ ϩⲙⲡⲉⲩϣⲟϫⲛⲉ ⲉⲣⲉⲡⲛⲁ ⲇⲉ ⲙⲛⲧⲙⲉ ⲛⲧⲉⲛⲣⲉϥⲣⲡⲉⲧⲛⲁⲛⲟⲩϥ ⲛⲣⲉϥⲣⲡⲉⲑⲟⲟⲩ ⲥⲟⲟⲩⲛ ⲁⲛ ⲙⲡⲛⲁ ⲙⲛⲧⲡⲓⲥⲧⲓⲥ ⲉⲣⲉⲙⲙⲛⲧⲛⲁ ⲇⲉ ⲙⲛⲧⲡⲓⲥⲧⲓⲥ ⲛⲧⲟⲟⲧⲟⲩ ⲛⲛⲣⲉϥⲣⲡⲉⲧⲛⲁⲛⲟⲩϥ</ab>
ⲟⲩⲛⲥⲟⲫⲓⲁ ϩⲛⲟⲩⲟⲛ ⲛⲓⲙ ⲉⲧϥⲓⲣⲟⲟⲩϣ ⲡⲉⲧⲙⲟⲧⲛ ⲇⲉ ⲙⲛⲡⲉⲧⲉⲙⲉϥⲙⲟⲕϩϥ ⲛⲁⲣϭⲣⲱϩ ⲛⲧⲙⲛⲧⲥⲁⲃⲉ</ab>
ⲧⲙⲛⲧⲣⲙⲙⲁⲟ ⲡⲉ ⲡⲉⲕⲗⲟⲙ ⲛⲛⲥⲟⲫⲟⲥ ⲡⲙⲁⲛϣⲱⲡⲉ ⲇⲉ ⲛⲛⲁⲑⲏⲧ ϩⲟⲟⲩ</ab>
ϣⲁⲣⲉⲟⲩⲙⲛⲧⲣⲉ ⲉϥⲛϩⲟⲧ ⲧⲟⲩϫⲉϩⲉⲛⲯⲩⲭⲏ ⲉϩⲉⲛⲡⲉⲑⲟⲟⲩ ϣⲁⲣⲉⲡⲉⲕⲣⲟϥ ⲇⲉ ⲧⲙϩⲉϩⲉⲛϭⲟⲗ</ab>
ⲉⲣⲉⲑⲉⲗⲡⲓⲥ ⲛⲧϭⲟⲙ ϩⲛⲑⲟⲧⲉ ⲙⲡϫⲟⲉⲓⲥ ⲟⲩⲁⲙⲁϩⲧⲉ ⲉϥⲧⲁϫⲣⲏⲩ ⲧⲉ ⲧⲙⲛⲧⲙⲁⲓⲛⲟⲩⲧⲉ ϥⲛⲁⲕⲱ ⲇⲉ ⲛⲟⲩⲧⲁϫⲣⲟ ⲛⲱⲛϩ ⲛⲛⲉϥϣⲏⲣⲉ</ab>
ⲟⲩⲡⲏⲅⲏ ⲛⲱⲛϩ ⲡⲉ ⲡⲉⲡⲣⲟⲥⲧⲁⲅⲙⲁ ⲙⲡϫⲟⲉⲓⲥ ϣⲁϥⲣⲁⲕⲧⲟⲩ ⲇⲉ ⲉⲃⲟⲗ ϩⲙⲡⲡⲁϣ ⲙⲡⲙⲟⲩ</ab>
ⲉⲣⲉⲡⲉⲟⲟⲩ ⲛⲟⲩⲣⲣⲟ ϩⲛⲟⲩⲛⲟϭ ⲙⲙⲏⲏϣⲉ ⲉⲣⲉⲡⲟⲩⲱϣϥ ⲇⲉ ⲛⲟⲩⲇⲩⲛⲁⲥⲧⲏⲥ ϩⲙⲡⲱϫⲛ ⲛⲛⲗⲁⲟⲥ</ab>
ⲡϩⲁⲣϣϩⲏⲧ ⲛⲣⲱⲙⲉ ⲟϣ ⲙⲙⲛⲧⲥⲁⲃⲉ ⲟⲩⲁⲧⲑⲏⲧ ⲇⲉ ⲉⲙⲁⲧⲉ ⲡⲉ ⲡϩⲏⲧ ϣⲏⲙ</ab>
ⲟⲩⲥⲁⲉⲓⲛ ϩⲙⲡⲉϥϩⲏⲧ ⲡⲉ ⲟⲩⲣⲱⲙⲉ ⲉⲙⲉϥϭⲱⲛⲧ ⲟⲩϫⲟⲟⲗⲉⲥ ⲇⲉ ⲛⲛⲕⲉⲉⲥ ⲡⲉ ⲟⲩϩⲏⲧ ⲛⲣⲉϥⲁⲓⲥⲑⲁⲛⲉ</ab>
ⲉⲣⲉⲡⲉⲧϩⲓⲗⲁ ⲉⲩϩⲏⲕⲉ ϯⲛⲟⲩϭⲥ ⲙⲡⲉⲛⲧⲁϥⲧⲁⲙⲓⲟϥ ϣⲁⲣⲉⲡⲉⲧⲧⲁⲓⲟ ⲇⲉ ⲙⲙⲟϥ ⲛⲁ ⲛⲟⲩϩⲏⲕⲉ</ab>
ⲡⲁⲥⲉⲃⲏⲥ ⲛⲁⲑⲃⲃⲓⲟ ϩⲛⲧⲉϥⲕⲁⲕⲓⲁ ⲟⲩⲇⲓⲕⲁⲓⲟⲥ ⲇⲉ ⲡⲉ ⲡⲉⲧⲛⲁϩⲧⲉ ⲉⲡⲉϥⲟⲩⲟⲡ</ab>
ⲉⲣⲉⲙⲙⲛⲧⲙⲉ ⲁϣⲁⲓ ϩⲙⲡϩⲏⲧ ⲉⲧⲛⲁⲛⲟⲩϥ ⲙⲡⲣⲱⲙⲉ ⲁⲩⲱ ⲟⲩⲉⲓⲙⲉ ⲉⲧⲥⲟⲫⲓⲁ ⲙⲉⲩⲉⲓⲙⲉ ⲇⲉ ⲉⲣⲟⲥ ϩⲙⲡϩⲏⲧ ⲛⲛⲁⲑⲏⲧ</ab>
ϣⲁⲣⲉⲧⲇⲓⲕⲁⲓⲟⲥⲩⲛⲏ ϫⲓⲥⲉ ⲛⲟⲩϩⲉⲑⲛⲟⲥ ϣⲁⲣⲉⲛⲛⲟⲃⲉ ⲇⲉ ⲧⲥⲃⲕⲟ ⲛϩⲉⲛⲫⲩⲗⲏ</ab>
ⲡϩⲩⲡⲉⲣⲉⲧⲏⲥ ⲛⲥⲁⲃⲉ ϣⲏⲡ ⲛⲟⲩⲣⲣⲟ ϣⲁϥϥⲓ ⲇⲉ ⲙⲡⲉϥⲥⲱϣ ϩⲛⲧⲉϥⲙⲛⲧⲣⲉϥⲕⲧⲟϥ</ab>
<gap reason=""/>