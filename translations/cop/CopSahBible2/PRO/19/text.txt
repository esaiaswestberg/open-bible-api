<gap reason=""/>
<gap reason=""/>
ϣⲁⲣⲉⲧⲙⲛⲧⲁⲑⲏⲧ ⲙⲡⲣⲱⲙⲉ ⲧⲁⲕⲉⲛⲉϥϩⲓⲟⲟⲩⲉ ϣⲁϥϭⲛⲁⲣⲓⲕⲉ ⲇⲉ ⲉⲡⲛⲟⲩⲧⲉ ϩⲙⲡⲉϥϩⲏⲧ</ab>
ϣⲁⲣⲉⲧⲙⲛⲧⲣⲙⲙⲁⲟ ϫⲡⲉϩⲁϩ ⲛϣⲃⲏⲣ ϣⲁⲣⲉⲡϩⲏⲕⲉ ⲇⲉ ⲡⲱⲣϫ ⲉⲃⲟⲗ ⲙⲡⲉϥⲕⲉⲟⲩⲁ</ab>
ⲙⲛⲙⲛⲧⲣⲉ ⲛϭⲟⲗ ⲛⲁⲣⲃⲟⲗ ⲉⲡⲉⲑⲟⲟⲩ ⲁⲩⲱ ⲡⲉⲧⲉⲛⲕⲁⲗⲓ ϩⲛⲟⲩϫⲓⲛϭⲟⲛⲥ ⲛⲛⲉϥⲛⲟⲩϩⲙ</ab>
ϩⲁϩ ⲛⲉⲧϣⲙϣⲉ ⲙⲡⲉⲙⲧⲟ ⲉⲃⲟⲗ ⲛⲛⲉⲣⲣⲱⲟⲩ ⲛⲉⲑⲟⲟⲩ ⲇⲉ ⲧⲏⲣⲟⲩ ⲛⲁϣⲱⲡⲉ ⲉⲩⲛⲟϭⲛⲉϭ ⲙⲡⲣⲱⲙⲉ</ab>
ϣⲁⲣⲉⲡⲙⲉⲉⲩⲉ ⲉⲧⲛⲁⲛⲟⲩϥ ϩⲱⲛ ⲉϩⲟⲩⲛ ⲉⲛⲉⲧⲥⲟⲟⲩⲛ ⲙⲙⲟϥ ⲡⲣⲱⲙⲉ ⲇⲉ ⲛⲥⲁⲃⲉ ⲛⲁϩⲉ ⲉⲣⲟϥ ⲟⲩⲟⲛ ⲛⲓⲙ ⲉⲧⲛⲁⲙⲉⲥⲧⲉⲟⲩⲥⲟⲛ ⲛϩⲏⲕⲉ ⲉϥⲛⲁⲟⲩⲉ ⲟⲛ ⲛⲟⲩⲙⲛⲧϣⲃⲏⲣ ⲡⲉⲧⲣϩⲁϩ ⲙⲡⲉⲑⲟⲟⲩ ⲛⲁϫⲱⲕ ⲉⲃⲟⲗ ⲛⲟⲩⲕⲁⲕⲓⲁ ⲡⲉⲧⲧⲱⲕⲥ ⲇⲉ ⲛⲛϣⲁϫⲉ ⲛⲁⲟⲩϫⲁⲓ ⲁⲛ</ab>
ⲡⲉⲧϫⲡⲟ ⲛⲁϥ ⲛⲧⲙⲛⲧⲣⲙⲛϩⲏⲧ ⲉϥⲙⲉ ⲙⲙⲟϥ ⲟⲩⲁⲁϥ ⲡⲉⲧϩⲁⲣⲉϩ ⲇⲉ ⲉⲧⲙⲛⲧⲥⲁⲃⲉ ⲛⲁϩⲉ ⲉⲡⲡⲉⲧⲛⲁⲛⲟⲩϥ</ab>
ⲙⲙⲛⲟⲩⲙⲛⲧⲣⲉ ⲛϫⲓⲛϭⲟⲛⲥ ⲛⲁⲣⲃⲟⲗ ⲉⲡⲉⲑⲟⲟⲩ ⲡⲉⲧⲧⲙϩⲟ ⲇⲉ ⲛⲟⲩⲕⲁⲕⲓⲁ ϥⲛⲁⲧⲁⲕⲟ ⲛϩⲏⲧⲥ</ab>
ⲙⲙⲛⲧⲣⲩⲫⲏ ⲣⲛⲟϥⲣⲉ ⲙⲡⲁⲑⲏⲧ ⲁⲩⲱ ⲉⲣϣⲁⲛⲟⲩϩⲙϩⲁⲗ ⲁⲣⲭⲓ ϩⲛⲟⲩϩⲱⲃ ϥⲛⲁϫⲓ ⲛϫⲛⲁϩ ϩⲛⲟⲩⲥⲱϣ</ab>
ϣⲁⲣⲉⲡⲣⲱⲙⲉ ⲛⲛⲁⲏⲧ ⲣϩⲁⲣϣϩⲏⲧ ⲉⲣⲉⲡⲉϥϣⲟⲩϣⲟⲩ ⲇⲉ ⲛⲏⲩ ⲉϫⲛⲙⲡⲁⲣⲁⲛⲟⲙⲟⲥ</ab>
ⲉⲣⲉⲧⲁⲡⲓⲗⲏ ⲛⲟⲩⲣⲣⲟ ⲟ ⲛⲑⲉ ⲙⲡⲁϣⲁϩⲟⲩⲙ ⲛⲟⲩⲙⲟⲩⲓ ⲉⲣⲉⲡⲉϥⲟⲩⲣⲟⲧ ⲇⲉ ⲟ ⲛⲑⲉ ⲛⲟⲩⲉⲓⲱⲧⲉ ϩⲓⲟⲩⲭⲟⲣⲧⲟⲥ</ab>
ⲟⲩϣⲓⲡⲉ ⲛⲟⲩⲉⲓⲱⲧ ⲡⲉ ⲟⲩϣⲏⲣⲉ ⲛⲁⲑⲏⲧ ⲁⲩⲱ ⲛⲁⲛⲟⲩⲛⲉⲣⲁⲧⲉ ⲁⲛ ⲉⲃⲟⲗ ϩⲛⲛⲃⲉⲕⲉ ⲛⲟⲩϩⲉⲧⲉⲣⲁ</ab>
ϣⲁⲣⲉⲛⲉⲓⲟⲧⲉ ⲡⲉϣⲏⲓ ϩⲓⲛⲕⲁ ⲉϫⲛⲛϣⲏⲣⲉ ⲉϣⲁⲩϣⲉⲛϥ ⲟⲩⲥϩⲓⲙⲉ ⲇⲉ ⲙⲡⲣⲱⲙⲉ ⲉⲃⲟⲗ ϩⲓⲧⲙⲡⲛⲟⲩⲧⲉ</ab>
ϣⲁⲣⲉⲟⲩⲙⲛⲧϭⲱⲃ ⲁⲙⲁϩⲧⲉ ⲙⲡϭⲁⲃϩⲏⲧ ⲧⲉⲯⲩⲭⲏ ⲇⲉ ⲛⲛⲁⲣⲅⲟⲥ ⲛⲁϩⲕⲟ</ab>
ⲡⲉⲧⲛⲁϩⲁⲣⲉϩ ⲉⲧⲉⲛⲧⲟⲗⲏ ⲉϥⲛⲁϩⲁⲣⲉϩ ⲉⲧⲉϥⲯⲩⲭⲏ ⲡⲉⲧⲕⲁⲧⲁⲫⲣⲟⲛⲓ ⲇⲉ ⲛⲛⲉϥϩⲓⲟⲟⲩⲉ ϥⲛⲁⲙⲟⲩ</ab>
ⲉⲣⲉⲡⲉⲧⲛⲁ ⲛⲟⲩϩⲏⲕⲉ ϯϩⲁⲧ ⲉⲙⲏⲥⲉ ⲙⲡⲛⲟⲩⲧⲉ ϥⲛⲁⲧⲱⲱⲃⲉ ⲇⲉ ⲛⲁϥ ⲕⲁⲧⲁⲡⲉϥϯ ⲉⲣⲉⲡⲟⲩⲁ ⲅⲁⲣ ⲡⲟⲩⲁ ⲛⲁϫⲓ ⲕⲁⲧⲁⲛⲉϥϩⲃⲏⲩⲉ</ab>
ϯⲥⲃⲱ ⲙⲡⲉⲕϣⲏⲣⲉ ⲉϥⲛⲁⲁⲓⲁⲓ ⲅⲁⲣ ⲛⲧⲉⲓϩⲉ ⲙⲡⲣϫⲓⲥⲉ ⲇⲉ ⲙⲙⲟⲕ ϩⲙⲡⲉⲕϩⲏⲧ ⲉⲩⲥⲱϣ</ab>
ⲡⲣⲉϥⲙⲉⲉⲩⲉ ⲉⲡⲉⲑⲟⲟⲩ ϥⲛⲁϯⲟⲥⲉ ⲉⲙⲁⲧⲉ ⲉϥϣⲁⲛϫⲱϩⲙ ⲇⲉ ⲉϥⲛⲁⲟⲩⲉϩⲙⲧⲉϥⲯⲩⲭⲏ</ab>
ⲥⲱⲧⲙ ⲡⲁϣⲏⲣⲉ ⲉⲧⲉⲥⲃⲱ ⲙⲡⲉⲕⲉⲓⲱⲧ ϫⲉ ⲉⲕⲉⲣⲥⲟⲫⲟⲥ ϩⲛⲧⲉⲕϩⲁⲏ</ab>
ⲟⲩⲛϩⲁϩ ⲙⲙⲉⲉⲩⲉ ϩⲙⲡϩⲏⲧ ⲙⲡⲣⲱⲙⲉ ⲡϣⲟϫⲛⲉ ⲇⲉ ⲙⲡⲛⲟⲩⲧⲉ ⲡⲉⲧⲟⲣϫ</ab>
ⲟⲩⲕⲁⲣⲡⲟⲥ ⲛⲁⲧⲏⲡⲉ ⲧⲉ ⲧⲙⲛⲧⲛⲁ ⲛⲁⲛⲟⲩⲟⲩϩⲏⲕⲉ ⲛⲇⲓⲕⲁⲓⲟⲥ ⲉⲩⲣⲙⲙⲁⲟ ⲛⲣⲉϥϫⲓϭⲟⲗ</ab>
ⲉⲣⲉⲑⲟⲧⲉ ⲙⲡϫⲟⲉⲓⲥ ⲣϩⲱⲃ ⲉⲡⲱⲛϩ ⲁⲩⲱ ⲧⲙⲛⲧⲙⲁⲓⲛⲟⲩⲧⲉ ⲉⲩⲱⲛϩ ⲙⲡⲣⲱⲙⲉ ⲉⲣⲉⲡⲉⲧⲉⲛϥⲣϩⲟⲧⲉ ⲇⲉ ⲁⲛ ⲛⲁϣⲱⲡⲉ ϩⲛϩⲉⲛⲙⲁ ⲉⲙⲡϣⲁⲉⲛⲉϩ ϭⲓⲛⲉ ⲁⲛ ⲙⲡⲉⲩϣⲓⲛⲉ</ab>
ⲡⲉⲧⲕⲱⲗϫ ⲛⲛⲉϥϭⲓϫ ϩⲁⲕⲟⲩⲛϥ ϩⲛⲟⲩϫⲓ ⲛϭⲟⲛⲥ ⲛⲛⲉϥⲛⲧⲟⲩ ⲟⲛ ⲉⲣⲱϥ</ab>
ϩⲣⲁⲓ ϩⲛϩⲉⲛϩⲓⲥⲉ ϣⲁⲣⲉⲡⲁⲑⲏⲧ ⲛⲟⲩϣⲧ ⲙⲙⲟϥ ⲛϩⲟⲩⲟ ⲉⲕϣⲁⲛϫⲡⲓⲟ ⲇⲉ ⲛⲟⲩⲣⲱⲙⲉ ⲛⲥⲁⲃⲉ ϥⲛⲁⲛⲟⲓ ⲛⲟⲩⲁⲓⲥⲑⲏⲥⲓⲥ</ab>
ⲡϣⲏⲣⲉ ⲉⲧⲥⲱϣ ⲙⲡⲉϥⲉⲓⲱⲧ ⲁⲩⲱ ⲉⲧⲕⲱ ⲛⲥⲱϥ ⲛⲧⲉϥⲙⲁⲁⲩ ϥⲛⲁϣⲱⲡⲉ ϩⲁⲛⲟϭⲛⲉϭ ⲁⲩⲱ ⲛϥϫⲓ ϣⲓⲡⲉ</ab>
ⲟⲩϣⲏⲣⲉ ⲉϥⲕⲱ ⲛⲥⲱϥ ⲛⲧⲉⲥⲃⲱ ϥⲛⲁϩⲁⲣⲉϩ ⲉϩⲉⲛⲡⲉⲑⲟⲟⲩ ϥⲛⲁⲙⲉⲗⲉⲧⲁ ⲇⲉ ⲛϩⲉⲛϣⲁϫⲉ ⲉⲩⲃⲟⲟⲛⲉ</ab>
ⲡⲉⲧϣⲡⲧⲱⲣⲉ ⲛⲟⲩϩⲙϩⲁⲗ ⲛⲁⲑⲏⲧ ⲉϥⲥⲱϣ ⲙⲡⲛⲟⲙⲟⲥ ⲧⲧⲁⲡⲣⲟ ⲇⲉ ⲙⲡⲁⲥⲉⲃⲏⲥ ⲛⲁⲱⲙⲕ ⲛϩⲉⲛⲥⲱϣ</ab>
ⲥⲉⲛⲁⲥⲟⲃⲧⲉ ⲛϩⲉⲛⲙⲁⲥⲧⲓⲅⲝ ⲛϩⲉⲛⲁⲧⲁⲙⲁϩⲧⲉ ⲁⲩⲱ ϩⲉⲛⲙⲟⲕϩⲥ ϩⲛⲛⲏⲓ ⲛⲛⲁⲑⲏⲧ</ab>