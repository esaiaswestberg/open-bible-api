ⲥⲱⲧⲙ ⲛⲁϣⲏⲣⲉ ⲉⲧⲉⲥⲃⲱ ⲙⲡⲉⲧⲛⲉⲓⲱⲧ ⲁⲩⲱ ϯϩⲧⲏⲧⲛ ⲉⲉⲓⲙⲉ ⲉⲩⲙⲉⲉⲩⲉ</ab>
ⲟⲩⲇⲱⲣⲟⲛ ⲅⲁⲣ ⲉⲛⲁⲛⲟⲩϥ ⲡⲉϯϯ ⲙⲙⲟϥ ⲛⲏⲧⲛ ⲙⲡⲣⲕⲱ ⲛⲥⲱⲧⲛ ⲙⲡⲁϣⲁϫⲉ</ab>
ⲁⲓⲣϣⲏⲣⲉ ⲅⲁⲣ ϩⲱ ⲡⲉ ⲉⲓⲥⲱⲧⲙ ⲛⲥⲁⲡⲁⲉⲓⲱⲧ ⲁⲩⲱ ⲉⲣⲉⲧⲁⲙⲁⲁⲩ ⲙⲉ ⲙⲙⲟⲓ</ab>
ⲛⲁⲓ ⲟⲛ ⲉⲩϯⲥⲃⲱ ⲛⲁⲓ ⲉⲩϫⲱ ⲙⲙⲟⲥ</ab>
ϫⲉ ⲙⲁⲣⲉⲡⲉⲛϣⲁϫⲉ ⲧⲁϫⲣⲟ ϩⲙⲡⲉⲕϩⲏⲧ ϩⲁⲣⲉϩ ⲉⲛⲁⲉⲛⲧⲟⲗⲏ ⲛⲅⲧⲙⲣⲡⲉⲩⲱⲃϣ ⲁⲩⲱ ⲙⲡⲣⲟⲃϣ ⲉⲛϣⲁϫⲉ ⲛⲧⲁⲧⲁⲡⲣⲟ</ab>
ⲙⲡⲣⲕⲁⲁϥ ⲛⲥⲱⲕ ⲧⲁⲣⲉϥϣⲟⲡⲕ ⲉⲣⲟϥ ⲙⲉⲣⲓⲧϥ ⲧⲁⲣⲉϥϩⲁⲣⲉϩ ⲉⲣⲟⲕ</ab>
ⲡϣⲱⲣⲡ ⲛⲧⲙⲛⲧⲥⲁⲃⲉ ⲥⲉⲕⲥⲟⲟⲩⲛ ⲁⲩⲱ ⲥⲉⲕⲡⲉⲓⲙⲉ ϩⲁϩⲱⲃ ⲛⲓⲙ ⲉⲧⲛⲧⲁⲕ</ab>
ⲙⲁⲕⲧⲟⲕ ⲉⲣⲟϥ ϫⲉ ⲉϥⲉϫⲁⲥⲧⲕ ⲙⲁⲧⲁⲓⲟϥ ϫⲉ ⲉϥⲉϣⲟⲡⲕ ⲉⲣⲟϥ</ab>
ϫⲉ ⲉϥⲉϯ ⲛⲟⲩⲕⲗⲟⲙ ⲛϩⲙⲟⲧ ⲉϫⲛⲧⲉⲕⲁⲡⲉ ⲛϥⲣⲛⲁϣⲧⲉ ⲉⲣⲟⲕ ϩⲛⲟⲩⲕⲗⲟⲙ ⲛⲧⲣⲩⲫⲏ</ab>
ⲥⲱⲧⲙ ⲡⲁϣⲏⲣⲉ ⲛⲅϣⲱⲡ ⲉⲣⲟⲕ ⲛⲛⲁϣⲁϫⲉ ϫⲉⲕⲁⲥ ⲉⲣⲉϩⲁϩ ⲛϩⲓⲏ ⲛⲱⲛϩ ϣⲱⲡⲉ ⲛⲁⲕ</ab>
ⲉⲓϯⲥⲃⲱ ⲅⲁⲣ ⲛⲁⲕ ⲉⲛⲉϩⲓⲟⲟⲩⲉ ⲛⲧⲥⲟⲫⲓⲁ ⲉⲓⲧⲁⲗⲟ ⲇⲉ ⲙⲙⲟⲕ ⲉϩⲣⲁⲓ ⲉϫⲛϩⲉⲛϩⲓⲟⲟⲩⲉ ⲉⲩⲥⲟⲩⲧⲱⲛ</ab>
ⲉⲕϣⲁⲛⲙⲟⲟϣⲉ ⲅⲁⲣ ⲛⲉⲕϩⲓⲟⲟⲩⲉ ⲛⲁϣⲧⲁⲙ ⲉⲣⲱⲕ ⲁⲛ ⲉⲕϣⲁⲛⲡⲱⲧ ⲉⲕϣⲁⲛⲡⲱⲧ ⲇⲉ ⲕⲛⲁϩⲓⲥⲉ ⲁⲛ</ab>
ⲁⲙⲁϩⲧⲉ ⲛⲧⲁⲥⲃⲱ ⲙⲡⲣⲕⲁⲁⲥ ⲛⲥⲱⲕ ϩⲁⲣⲉϩ ⲉⲣⲟⲥ ⲛⲁⲕ ⲉⲡⲉⲕⲁϩⲉ</ab>
ⲙⲡⲣⲙⲟⲟϣⲉ ϩⲓⲛⲉϩⲓⲟⲟⲩⲉ ⲛⲛⲣⲉϥⲣⲛⲟⲃⲉ</ab>
ⲙⲡⲣⲃⲱⲕ ⲉϩⲟⲩⲛ ⲛⲙⲙⲁⲩ ⲉⲡⲙⲁ ⲉⲧⲟⲩⲥⲟⲟⲩϩ ⲉⲣⲟϥ ⲣⲁⲕⲧⲕ ⲉⲃⲟⲗ ⲛⲅϣⲃⲧⲕⲕ ⲉⲣⲟⲟⲩ</ab>
ⲛⲛⲉⲩⲱⲃϣ ⲅⲁⲣ ⲉⲙⲡⲟⲩⲣⲡⲉⲑⲟⲟⲩ ⲁⲡϩⲓⲛⲏⲃ ⲅⲁⲣ ⲟⲩⲉ ⲙⲙⲟⲟⲩ ⲁⲩⲱ ⲙⲉⲩⲱⲃϣ</ab>
ⲛⲧⲟⲟⲩ ⲅⲁⲣ ⲉⲩⲥⲁⲛⲁϣⲧ ϩⲛϩⲉⲛϩⲣⲉ ⲙⲙⲛⲧϣⲁϥⲧⲉ ⲥⲉⲧⲁϩⲉ ⲇⲉ ϩⲛⲟⲩⲏⲣⲡ ⲛⲣⲉϥⲣⲛⲟⲃⲉ</ab>
ⲛⲉϩⲓⲟⲟⲩⲉ ⲇⲉ ⲛⲛⲇⲓⲕⲁⲓⲟⲥ ⲥⲉⲣⲟⲩⲟⲓⲛ ⲛⲑⲉ ⲙⲡⲟⲩⲟⲉⲓⲛ ⲥⲉⲙⲟⲟϣⲉ ⲅⲁⲣ ⲉⲩⲣⲟⲩⲟⲉⲓⲛ ϣⲁⲛⲧⲉⲡⲉϩⲟⲟⲩ ϫⲱⲕ</ab>
ϩⲉⲛⲕⲁⲕⲉ ⲇⲉ ⲛⲉ ⲛⲉϩⲓⲟⲟⲩⲉ ⲛⲛⲁⲥⲉⲃⲏⲥ ⲁⲩⲱ ⲛⲥⲉⲥⲟⲟⲩⲛ ⲁⲛ ϫⲉ ⲉⲩϫⲓϫⲣⲟⲡ ⲛⲁϣ ⲛϩⲉ</ab>
ⲡⲁϣⲏⲣⲉ ϯϩⲧⲏⲕ ⲉⲡⲁϣⲁϫⲉ ⲣⲉⲕⲧⲡⲉⲕⲙⲁⲁϫⲉ ⲇⲉ ⲉⲛⲁϫⲡⲓⲟ</ab>
ϫⲉⲕⲁⲥ ⲉⲛⲛⲉⲛⲉⲕⲡⲏⲅⲏ ⲱϫⲛ ϩⲁⲣⲉϩⲛⲁⲓ ϩⲙⲉⲕϩⲏⲧ</ab>
ⲟⲩⲱⲛϩ ⲅⲁⲣ ⲡⲉ ⲛⲛⲉⲧϭⲟⲗϫ ⲙⲙⲟⲟⲩ ⲁⲩⲱ ⲟⲩⲧⲁⲗϭⲟ ⲡⲉ ⲙⲡⲥⲱⲙⲁ</ab>
ϩⲛϩⲁⲣⲉϩ ⲛⲓⲙ ϩⲁⲣⲉϩ ⲉⲡⲉⲕϩⲏⲧ ϩⲉⲛϩⲓⲟⲟⲩⲉ ⲅⲁⲣ ⲛⲱⲛϩ ⲛⲉ ⲛⲉⲃⲟⲗ ϩⲛⲛⲁⲓ</ab>
ϥⲓ ⲉⲃⲟⲗ ⲙⲙⲟⲕ ⲛⲟⲩⲧⲁⲡⲣⲟ ⲉⲥϭⲟⲟⲙⲉ ⲁⲩⲱ ⲙⲁⲣⲉϩⲉⲛⲥⲡⲟⲧⲟⲩ ⲛϫⲓⲛϭⲟⲛⲥ ⲟⲩⲉ ⲛⲥⲁⲃⲟⲗ ⲙⲙⲟⲕ</ab>
ⲙⲁⲣⲉⲛⲉⲕⲃⲁⲕ ϭⲱϣⲧ ⲉⲛⲉⲧⲥⲟⲩⲧⲱⲛ ⲛⲧⲉⲛⲉⲕⲃⲟⲩϩⲉ ⲉⲓⲱⲣⲙ ⲉⲙⲙⲛⲧⲙⲉ</ab>
ⲥⲟⲩⲧⲛϩⲉⲛϩⲓⲟⲟⲩⲉ ⲛⲛⲉⲕⲟⲩⲉⲣⲏⲧⲉ ⲁⲩⲱ ⲛⲅⲥⲟⲟⲩⲧⲛ ⲛⲛⲉⲕϩⲓⲟⲟⲩⲉ</ab>
ⲙⲡⲣⲣⲁⲕⲧⲕ ⲉⲟⲩⲛⲁⲙ ⲟⲩⲇⲉ ⲉϩⲃⲟⲩⲣ ⲕⲧⲟ ⲇⲉ ⲉⲃⲟⲗ ⲛⲧⲉⲕⲟⲩⲉⲣⲏⲧⲉ ⲉⲃⲟⲗ ϩⲓϩⲓⲏ ⲛⲓⲙ ⲉⲑⲟⲟⲩ ⲡⲛⲟⲩⲧⲉ ⲅⲁⲣ ⲥⲟⲟⲩⲛ ⲛⲛⲉϩⲓⲟⲟⲩⲉ ⲉⲧϩⲓⲟⲩⲛⲁⲙ ⲥⲉϭⲟⲟⲙⲉ ⲇⲉ ⲛϭⲓⲛⲉⲧϩⲓϩⲃⲟⲩⲣ ⲛⲧⲟϥ ⲇⲉ ϥⲛⲁⲥⲟⲟⲩⲧⲛ ⲛⲛⲉⲕϩⲓⲟⲟⲩⲉ ⲁⲩⲱ ϥⲛⲁⲉⲓⲛⲉ ⲉⲃⲟⲗ ⲛⲛⲉⲕϩⲓⲏ ⲙⲙⲟⲟϣⲉ ϩⲛⲟⲩⲉⲓⲣⲏⲛⲏ</ab>
<gap reason=""/>