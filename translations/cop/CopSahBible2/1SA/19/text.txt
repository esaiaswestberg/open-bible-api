ⲁⲩⲱ ⲥⲁⲟⲩⲗ ⲁϥϣⲁϫⲉ ⲙⲛ ⲓⲱⲛⲁⲑⲁⲛ ⲡⲉϥϣⲏⲣⲉ ⲁⲩⲱ ⲛⲉϥϩⲙϩⲁⲗ ⲧⲏⲣⲟⲩ ⲉⲙⲟⲩⲟⲩⲧ ⲛⲇⲁⲩⲉⲓⲇ</ab>
ⲓⲱⲛⲁⲑⲁⲛ ⲇⲉ ⲡϣⲏⲣⲉ ⲛⲥⲁⲟⲩⲗ ⲛⲉϥⲙⲉ ⲛ ⲉⲙⲁⲧⲉ ⲁⲩⲱ ⲓⲱⲛⲁⲑⲁⲛ ⲁϥⲧⲁⲙⲉ ⲉϥϫⲱ ⲙⲙⲟⲥ ϫⲉ ⲥⲁⲟⲩⲗ ⲕⲱⲧⲉ ⲛⲥⲁ ⲙⲟⲟⲩⲧⲕ ⲧⲉⲛⲟⲩ ϭⲉ ϩⲁⲣⲕ ⲙⲡⲛⲁⲩ ⲛϩⲧⲟⲟⲩⲉ ⲛⲣⲁⲥⲧⲉ ⲛⲅⲟⲗⲕ ⲛⲅϩⲙⲟⲟⲥ ⲛⲧⲟⲕ ϩⲛ ⲟⲩⲙⲁ ⲛϩⲱⲡ</ab>
ⲁⲩⲱ ⲁⲛⲟⲕ ϯⲛⲁⲧⲱⲟⲩⲛ ϩⲁⲧⲙ ⲡⲁⲉⲓⲱⲧ ⲛⲧⲁⲉⲓ ⲛⲁⲕ ⲉⲧⲥⲱϣⲉ ⲉⲡⲙⲁ ⲉⲧⲉⲕⲛⲁϣⲱⲡⲉ ⲛϩⲏⲧϥ ⲁⲛⲟⲕ ⲟⲛ ϯⲛⲁϣⲁϫⲉ ⲙⲛ ⲡⲁⲉⲓⲱⲧ ⲉⲧⲃⲏⲏⲧⲕ ⲛⲧⲁⲛⲁⲩ ⲉⲡⲉⲧⲉϥⲛⲁϫⲟⲟϥ ⲁⲩⲱ ⲡϣⲁϫⲉ ⲉⲧⲛⲏⲩ ⲉⲃⲟⲗ ϯⲛⲁⲧⲁⲩⲟϥ ⲉⲣⲟⲕ</ab>
ⲓⲱⲛⲁⲑⲁⲛ ⲇⲉ ⲁϥϣⲁϫⲉ ⲙⲛ ⲥⲁⲟⲩⲗ ⲡⲉϥⲉⲓⲱⲧ ⲉⲧⲃⲉ ⲇⲁⲩⲉⲓⲇ ⲕⲁⲗⲱⲥ ⲉϥϫⲱ ⲙⲙⲟⲥ ⲛⲁϥ ϫⲉ ⲙⲡⲉⲣⲧⲣⲉⲡⲣⲣⲟ ⲉⲣⲛⲟⲃⲉ ⲉ ⲡⲉϥϩⲙϩⲁⲗ ϫⲉ ⲙⲡⲉϥⲣⲛⲟⲃⲉ ⲉⲣⲟⲕ ⲁⲩⲱ ⲛⲉϥϩⲃⲏⲩⲉ ⲛⲁⲛⲟⲩⲟⲩ ⲉⲙⲁⲧⲉ</ab>
ⲁⲩⲱ ⲕⲥⲟⲟⲩⲛ ϫⲉ ⲁϥⲕⲁⲧⲉϥⲯⲩⲭⲏ ϩⲛ ⲛⲉϥϭⲓϫ ⲁϥⲃⲱⲕ ⲉⲃⲟⲗ ⲁϥⲡⲁⲧⲁⲥⲥⲉ ⲙⲡⲁⲗⲗⲟⲫⲩⲗⲟⲥ ⲁⲩⲱ ⲡϫⲟⲉⲓⲥ ⲁϥⲉⲓⲣⲉ ⲛⲟⲩⲛⲟϭ ⲛⲟⲩϫⲁⲓ ⲙⲡ ⲁⲩⲛⲁⲩ ⲉⲡⲟⲩϫⲁⲓ ⲁⲩⲣⲁϣⲉ ⲉⲧⲃⲉ ⲟⲩ ϭⲉ ⲉⲕⲛⲁⲣⲛⲟⲃⲉ ⲉⲩⲥⲛⲟϥ ⲛⲁⲧⲛⲟⲃⲉ ⲉⲙⲟⲩⲟⲩⲧ ϩⲓⲛⲁⲓ ⲛ ⲉⲡϫⲓⲛϫⲏ</ab>
ⲥⲁⲟⲩⲗ ⲇⲉ ⲁϥⲥⲱⲧⲙ ⲛⲥⲁ ⲡⲉϩⲣⲟⲟⲩ ⲛⲓⲱⲛⲁⲑⲁⲛ ⲡⲉϥϣⲏⲣⲉ ⲁⲩⲱ ⲥⲁⲟⲩⲗ ⲁϥⲱⲣⲕ ⲉϥϫⲱ ⲙⲙⲟⲥ ϫⲉ ⲡϫⲟⲉⲓⲥ ⲟⲛϩ ⲉϣⲱⲡⲉ  ⲛⲁⲙⲟⲩ</ab>
ⲁⲩⲱ ⲓⲱⲛⲁⲑⲁⲛ ⲁϥⲙⲟⲩⲧⲉ ⲉ ⲁϥⲧⲁⲩⲟ ⲉⲣⲟϥ ⲛⲛⲉⲓϣⲁϫⲉ ⲧⲏⲣⲟⲩ ⲁⲩⲱ ⲓⲱⲛⲁⲑⲁⲛ ⲁϥϫⲓ ⲛⲇⲁⲇ ⲉⲣⲁⲧϥ ⲛⲥⲁⲟⲩⲗ ⲁⲩⲱ ⲛⲉϥϩⲁ ⲡⲉϥϩⲟ ⲡⲉ ⲛⲑⲉ ⲛⲥⲁϥ ⲙⲛ ϣⲉⲙⲛⲧ ⲙⲡⲟⲟⲩ ⲛϩⲟⲟⲩ</ab>
ⲡⲡⲟⲗⲉⲙⲟⲥ ⲇⲉ ⲁϥⲟⲩⲱϩ ⲉⲧⲟⲟⲧϥ ⲉⲧⲣⲉϥϣⲱⲡⲉ ⲁⲩⲱ ⲇⲁⲩⲉⲓⲇ ⲁϥϭⲙϭⲟⲙ ⲁϥⲡⲟⲗⲉⲙⲉⲓ ⲙⲛ ⲛⲁⲗⲗⲟⲫⲩⲗⲟⲥ ⲁϥⲡⲁⲧⲁⲥⲥⲉ ⲙⲙⲟⲟⲩ ⲛⲟⲩⲛⲟϭ ⲉⲙⲁⲧⲉ ⲙⲡⲗⲩⲅⲏ ⲁⲩⲱ ⲁⲩⲡⲱⲧ ϩⲁ ⲡⲉϥϩⲟ</ab>
ⲟⲩ ⲙⲡⲟⲛⲏⲣⲟⲛ ⲁϥⲉⲓ ⲉϩⲣⲁⲓ ⲉϫⲛ ⲥⲁⲟⲩⲗ ⲁⲩⲱ ⲛⲧⲟϥ ⲛⲉϥⲉⲛⲕⲟⲧⲕ ϩⲙ ⲡⲉϥⲏⲓ ⲛⲉϥⲛⲏϫ ⲉⲣⲉⲧⲉϥⲗⲟⲅⲭⲏ ϩⲛ ⲧⲉϥϭⲓϫ ⲇⲁⲩⲉⲓⲇ ⲇⲉ ⲛⲉϥⲯⲁⲗⲗⲉⲓ ϩⲙ ⲡⲟⲣⲅⲁⲛⲟⲛ ⲉⲧϩⲛⲛⲉϥϭⲓϫ</ab>
ⲁⲩⲱ ⲥⲁⲟⲩⲗ ⲉϥⲕⲱⲧⲉ ⲛⲥⲁ ⲑⲏ ⲛⲣⲱϩⲧ ⲛⲇⲁⲩⲉⲓⲇ ϩⲛ ⲧⲗⲟⲅⲭⲏ ⲉⲧϩⲛⲧⲉϥϭⲓϫ ⲇⲁⲇ ⲇⲉ ⲁϥⲡⲟϣⲥϥ ϩⲁ ⲡϩⲟ ⲛⲥⲁⲟⲩⲗ ⲁⲩⲱ ⲥⲁⲟⲩⲗ ⲁⲧⲉϥⲗⲟⲅⲭⲏ ⲧⲱⲝ ⲉϩⲟⲩⲛ ⲉⲧϫⲟ  ⲁϥⲟⲗϥ ⲁϥⲟⲩϫⲁⲓ ⲁⲩⲱ ⲧⲗⲟⲅⲭⲏ ⲁⲩⲧⲟⲕⲙⲉⲥ ⲉⲃⲟⲗ ϩⲛ ⲧϫⲟ</ab>
ⲁⲥϣⲱⲡⲉ ⲇⲉ ϩⲛ ⲧⲉⲩϣⲏ ⲉⲧⲙⲙⲁⲩ ⲥⲁⲟⲩⲗ ⲁϥϫⲟⲟⲩ ⲛϩⲉⲛⲃⲁⲓϣⲓⲛⲉ ⲉⲡⲏⲓ ⲛⲇⲁⲩⲉⲓⲇ ⲉⲣⲟⲉⲓⲥ ⲉⲣⲟϥ ⲉⲧⲣⲉϥⲙⲟⲟⲩⲧϥ ⲉϩⲧⲟⲟⲩⲉ ⲙⲉⲗⲭⲱⲗ ⲇⲉ ⲧⲉϥⲥϩⲓⲙⲉ ⲁⲥⲧⲁⲙⲉ ⲉⲥϫⲱ ⲙⲙⲟⲥ ⲛⲁϥ ϫⲉ ⲛⲧⲟⲕ ⲉⲕⲧⲙⲛⲉϩⲙⲧⲉⲕⲯⲩⲭⲏ ⲛϯⲟⲩϣⲏ ⲥⲉⲛⲁⲙⲟⲟⲩⲧⲕ ⲛⲣⲁⲥⲧⲉ</ab>
ⲁⲩⲱ ⲙⲉⲗⲭⲱⲗ ⲁⲥⲟⲩⲱⲧⲃ ⲛ ⲉⲃⲟⲗ ϩⲙ ⲡϣⲟⲩϣⲧ ⲁϥⲧⲱⲟⲩⲛ ⲁϥⲡⲱⲧ ⲁϥⲛⲁϩⲙⲉϥ</ab>
ⲙⲉⲗⲭⲱⲗ ⲇⲉ ⲁⲥϫⲓ ⲛⲛⲉⲥⲙⲟⲧ ⲛⲧⲕⲁⲓⲥⲉ ⲁⲥⲕⲁⲁⲩ ϩⲓϫⲙ ⲡⲙⲁ ⲛⲛⲕⲟⲧⲕ ⲁⲩⲱ ⲟⲩϩⲩⲡⲁⲣ ⲛⲃⲁⲁⲙⲡⲉ ⲁⲥⲕⲁⲁϥ ϩⲓϫⲱϥ ⲁⲥϩⲟⲃⲥϥ ⲛⲟⲩϩⲟⲉⲓⲧⲉ</ab>
ⲥⲁⲟⲩⲗ ⲇⲉ ⲁϥϫⲟⲟⲩ ⲛϩⲉⲛⲃⲁⲓϣⲓⲛⲉ ⲉϫⲓ ⲛⲇⲁⲩⲉⲓⲇ ⲛⲁϥ ⲡⲉϫⲁⲩ ϫⲉ ϥⲙⲟⲕϩ ⲛϣⲱⲛⲉ</ab>
ⲥⲁⲟⲩⲗ ⲇⲉ ⲁϥϫⲟⲟⲩ ⲛϩⲉⲛⲃⲁⲓϣⲓⲛⲉ ⲛⲥⲁ ⲇⲁⲩⲉⲓⲇ ⲉϥϫⲱ ⲙⲙⲟⲥ ⲛⲁⲩ ϫⲉ ⲧⲁⲗⲟϥ ⲉϫⲙ ⲡⲉⲓϭⲗⲟϭ ⲛⲧⲉⲧⲛⲛⲧϥ ⲛⲁⲓ ϫⲉ ⲉⲓⲉⲙⲟⲟⲩⲧϥ</ab>
ⲛⲃⲁⲓϣⲓⲛⲉ ⲇⲉ ⲁⲩⲉⲓ ⲁⲩⲱ ⲉⲓⲥ ⲛⲉⲥⲙⲟⲧ ⲛⲧⲕⲁⲓⲥⲉ ⲛⲉⲩϩⲓϫⲙⲡⲉϭⲗⲟϭ ⲁⲩⲱ ⲟⲩϩⲩⲡⲁⲣ ⲛⲃⲁⲁⲙⲡⲉ ⲛⲉϥⲕⲏ ϩⲁϫⲱϥ</ab>
ⲡⲉϫⲉⲥⲁⲟⲩⲗ ⲙⲙⲉⲗⲭⲱⲗ ϫⲉ ⲉⲧⲃⲉ ⲟⲩ ⲁⲣⲉⲣϩⲁⲗ ⲙⲙⲟⲓ ϩⲓⲛⲁⲓ ⲁⲩⲱ ⲁⲣⲕⲱ ⲉⲃⲟⲗ ⲙⲡⲁϫⲁϫⲉ ⲁϥⲛⲟⲩϩⲙ ⲡⲉϫⲉⲙⲉⲗⲭⲱⲗ ⲛⲥⲁⲟⲩⲗ ⲡⲉⲥⲉⲓⲱⲧ ϫⲉ ⲛⲧⲟϥ ⲡⲉ ⲛⲧⲁϥϫⲟⲟⲥ ⲛⲁⲓ ϫⲉ ⲕⲁⲁⲧ ⲉⲃⲟⲗ ⲛⲧⲁⲃⲱⲕ ⲉϣⲱⲡⲉ ⲙⲙⲟⲛ ϯⲛⲁⲙⲟⲟⲩⲧⲉ</ab>
ⲇⲉ ⲁϥⲡⲱⲧ ⲁϥⲛⲟⲩϩⲙ ⲁϥⲉⲓ ⲉⲣⲁⲧϥ ⲛⲥⲁⲙⲟⲩⲏⲗ ⲉⲁⲣⲙⲁⲑⲁⲉⲓⲙ ⲁϥⲧⲁⲩⲉⲑⲉ ⲉⲣⲟϥ ⲛϩⲱⲃ ⲛⲓⲙ ⲛⲧⲁⲥⲁⲟⲩⲗ ⲁⲁⲩ ⲛⲁϥ ⲁⲩⲃⲱⲕ ⲇⲉ ⲛϭⲓ  ⲙⲛ ⲥⲁⲙⲟⲩⲏⲗ ⲁⲩϩⲙⲟⲟⲥ ϩⲛ ⲁⲩⲁⲑ ⲛⲧⲉ ϩⲣⲁⲙⲙⲁ</ab>
ⲁⲩⲧⲁⲙⲉⲥⲁⲟⲩⲗ ⲉⲩϫⲱ ⲙⲙⲟⲥ ⲛⲁϥ ϫⲉ ⲉⲓⲥ ⲇⲁⲩⲉⲓⲇ ϩⲛ ⲁⲩⲁⲑ ⲛⲧⲉ ϩⲣⲁⲙⲙⲁ</ab>
ⲁⲩⲱ ⲥⲁⲟⲩⲗ ⲁϥϫⲟⲟⲩ ⲛϩⲉⲛⲃⲁⲓϣⲓⲛⲉ ⲉϭⲱⲡⲉ ⲛ ⲁⲩⲱ ⲁⲩⲛⲁⲩ ⲉⲧⲉⲕⲕⲗⲏⲥⲓⲁ ⲛⲛⲉⲡⲣⲟⲫⲏⲧⲏⲥ ⲁⲩⲱ ⲥⲁⲙⲟⲩⲏⲗ ⲛⲉϥⲁϩⲉⲣⲁⲧϥ ϩⲓϫⲱⲟⲩ ⲡⲉ ⲇⲉ ⲙⲡⲛⲟⲩⲧⲉ ⲁϥⲉⲓ ⲉϫⲛ ⲛⲉⲃⲁⲓϣⲓⲛⲉ ⲛⲥⲁⲟⲩⲗ ⲁⲩⲡⲣⲟⲫⲏⲧⲉⲩⲉ ϩⲱⲟⲩ</ab>
ⲁⲩⲧⲁⲙⲉⲥⲁⲟⲩⲗ ⲇⲉ ⲉⲡⲉⲛⲧⲁϥϣⲱⲡⲉ ⲁϥϫⲟⲟⲩ ⲛϩⲉⲛⲕⲉⲃⲁⲓϣⲓⲛⲉ ⲛⲧⲟⲟⲩ ϩⲱⲟⲩ ⲁⲩⲡⲣⲟⲫⲏⲧⲉⲩⲉ ⲁϥⲟⲩⲱϩ ⲉⲧⲟⲟⲧϥ ⲉϫⲟⲟⲩ ⲛϭⲓ ⲥⲁⲟⲩⲗ ⲙⲡⲙⲉϩϣⲟⲙⲛⲧ ⲛⲥⲟⲡ ⲛϩⲉⲛⲕⲉⲃⲁⲓϣⲓⲛⲉ ⲛⲧⲟⲟⲩ ϩⲱⲟⲩ ⲟⲛ ⲁⲩⲡⲣⲟⲫⲏⲧⲉⲩⲉ</ab>
ⲥⲁⲟⲩⲗ ⲇⲉ ⲁϥⲛⲟⲩϭⲥ ϩⲛ ⲟⲩϭⲱⲛⲧ ⲁϥⲃⲱⲕ ϩⲱⲱϥ ⲉϩⲟⲩⲛ ⲉⲁⲣⲙⲁⲑⲁⲉⲓⲙ ⲁϥⲓ ϣⲁ ⲉϩⲣⲁⲓ ⲉⲧϣⲱⲧⲉ ⲛⲧⲉⲣϫⲛⲟⲟⲩ ⲉⲧϩⲛⲥⲉⲫⲓⲣ ⲥⲁⲟⲩⲗ ⲇⲉ ⲁϥϣⲓⲛⲉ ⲉϥϫⲱ ⲙⲙⲟⲥ ϫⲉ ⲉⲣⲉⲥⲁⲙⲟⲩⲏⲗ ⲛⲧⲱⲛ ⲡⲉϫⲁⲩ ⲛⲁϥ ϫⲉ ⲉⲓⲥ ϩⲏⲏⲧⲉ ϥϩⲛⲁⲩⲁⲑ ⲛⲧⲉ ϩⲣⲁⲙⲙⲁ</ab>
ⲥⲁⲟⲩⲗ ⲇⲉ ⲁϥⲃⲱⲕ ⲉϩⲣⲁⲓ ⲉⲁⲩⲁⲑ ⲛⲧⲉ ϩⲣⲁⲙⲙⲁ ⲁⲩⲱ ⲡⲉ ⲙⲡⲛⲟⲩⲧⲉ ⲁϥⲓ ⲉϫⲱϥ ϩⲱⲱϥ ⲁⲩⲱ ⲛⲉϥⲙⲟⲟϣⲉ ⲉϥⲡⲣⲟⲫⲏⲧⲉⲩⲉ ϣⲁⲛⲧⲉϥⲉⲓ ⲉϩⲣⲁⲓ ⲉⲁⲩⲁⲑ ⲛⲧⲉ ϩⲣⲁⲙⲙⲁ</ab>
ⲁⲩⲱ ⲁϥⲕⲁⲁϥ ⲕⲁϩⲏⲩ ⲛⲛⲉϥϩⲟⲉⲓⲧⲉ ⲁϥϭⲱ ⲉϥⲡⲣⲟⲫⲏⲧⲉⲩⲉ ⲙⲡⲙⲧⲟ ⲉⲃⲟⲗ ⲛⲥⲁⲙⲟⲩⲏⲗ ⲁⲩⲱ ⲁϥϩⲉ ⲉϩⲣⲁⲓ ⲉϥⲕⲏ ⲕⲁϩⲏⲩ ⲙⲡⲉϩⲟⲟⲩ ⲧⲏⲣϥ ⲉⲧⲙⲙⲁⲩ ⲁⲩⲱ ⲧⲉⲩϣⲏ ⲧⲏⲣⲥ ⲉⲧⲃⲉ ⲡⲁⲓ ⲛⲉⲩϫⲱ ⲙⲙⲟⲥ ϫⲉ ⲉⲛⲉⲥⲁⲟⲩⲗ ϩⲱⲱϥ ϩⲛ ⲛⲉⲡⲣⲟⲫⲏⲧⲏⲥ</ab>