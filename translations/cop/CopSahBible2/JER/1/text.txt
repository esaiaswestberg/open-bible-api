



ⲙⲡⲁϯⲡⲗⲁⲥⲥⲉ ⲙⲙⲟⲕ ϩⲛ ⲑⲏ ϯⲥⲟⲟⲩⲛ ⲙⲙⲟⲕ ⲁⲩⲱ ⲙⲡⲕⲉⲓ ⲉⲃⲟⲗ ϩⲛⲧⲟⲟⲧⲉ ⲁⲓⲧⲃⲃⲟⲕ ⲁⲓⲕⲁⲁⲕ ⲙⲡⲣⲟⲫⲏⲧⲏⲥ ⲛⲟⲩⲙⲏⲏϣⲉ ⲛϩⲉⲑⲛⲟⲥ</ab>



ⲁⲩⲱ ⲁⲡϫⲟⲉⲓⲥ ⲥⲟⲟⲩⲧⲛ ⲛⲧⲉϥϭⲓϫ ⲉⲃⲟⲗ ⲉⲣⲟⲓ ⲁϥϫⲱϩ ⲉⲧⲁⲧⲁⲡⲣⲟ ⲁⲩⲱ ⲡⲉϫⲉⲡϫⲟⲉⲓⲥ ⲛⲁⲓ ϫⲉ ⲉⲓⲥ ϩⲏⲏⲧⲉ ⲁⲓϯ ⲛⲛⲁϣⲁϫⲉ ⲉⲧⲉⲕⲧⲁⲡⲣⲟ</ab>
ⲉⲓⲥ ϩⲏⲏⲧⲉ ⲁⲓⲕⲁⲑⲓⲥⲧⲁ ⲙⲙⲟⲕ ⲙⲡⲟⲟⲩ ⲉϫⲛ ϩⲉⲛϩⲉⲑⲛⲟⲥ ⲙⲛ ϩⲉⲛⲣⲣⲱⲟⲩ ⲉⲡⲱⲣⲕ ⲁⲩⲱ ⲉϣⲟⲣϣⲣ ⲁⲩⲱ ⲉⲧⲁⲕⲟ ⲙⲛⲛⲥⲱⲥ ⲉⲕⲱⲧ ⲁⲩⲱ ⲉⲧⲱϭⲉ</ab>
ⲁⲩⲱ ⲡϣⲁϫⲉ ⲙⲡϫⲟⲉⲓⲥ ⲁϥϣⲱⲡⲉ ϣⲁⲣⲟⲓ ⲉϥϫⲱ ⲙⲙⲟⲥ ϫⲉ ⲟⲩ ⲡⲉⲧⲕⲛⲁⲩ ⲉⲣⲟϥ ⲛⲧⲟⲕ ⲓⲉⲣⲏⲙⲓⲁⲥ ⲡⲉϫⲁⲓ ϫⲉ ⲟⲩϭⲉⲣⲱⲃ ⲛϣⲉ ⲛⲕⲁⲣⲟⲓⲁ ⲡⲉϯⲛⲁⲩ ⲉⲣⲟϥ</ab>
ⲁⲩⲱ ⲡⲉϫⲉⲡϫⲟⲉⲓⲥ ⲛⲁⲓ ⲕⲁⲗⲱⲥ ⲁⲕⲛⲁⲩ ⲉⲧⲃⲉ ϫⲉ ⲁⲛⲟⲕ ϯⲣⲟⲉⲓⲥ ⲉϫⲛ ⲛⲁϣⲁϫⲉ ⲉⲧⲣⲁⲁⲁⲩ</ab>
ⲁⲩⲱ ⲡϣⲁϫⲉ ⲙⲡϫⲟⲉⲓⲥ ⲁϥϣⲱⲡⲉ ϣⲁⲣⲟⲓ ⲙⲡⲉϩⲥⲉⲡ ⲥⲛⲁⲩ ⲉϥϫⲱ ⲙⲙⲟⲥ ϫⲉ ⲟⲩ ⲛⲧⲟⲕ ⲡⲉⲧⲕⲛⲁⲩ ⲉⲣⲟϥ ⲡⲉϫⲁⲓ ϫⲉ ⲟⲩⲭⲁⲗⲕⲓⲟⲛ ⲉⲩⲥⲁϩⲧⲉ ϩⲁⲣⲟϥ ⲁⲩⲱ ⲡⲉϥϩⲟ <gap reason="lacuna"/> ⲉⲡⲥⲁ ⲙⲡⲉⲙϩⲓⲧ</ab>





