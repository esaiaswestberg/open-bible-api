ⲧⲱⲇⲏ ⲛⲛⲧⲱⲣⲧⲣ ⲁⲓϥⲓ ⲛⲛⲁⲃⲁⲗ ⲉϩⲣⲁⲓ ⲉϫⲛ ⲛⲧⲟⲟⲩ ϫⲉ ⲉⲣⲉⲧⲁⲃⲟⲏⲑⲓⲁ ⲛⲏⲩ ⲛⲁⲓ ⲧⲱⲛ</ab>
ⲉⲣⲉⲧⲁⲃⲟⲏⲑⲓⲁ ϣⲟⲟⲡ ⲉⲃⲟⲗ ϩⲓⲧⲙ ⲡϫⲟⲉⲓⲥ ⲡⲉⲛⲧⲁϥⲧⲁⲙⲓⲉⲧⲡⲉ ⲙⲛ ⲡⲕⲁϩ</ab>
ⲙⲡⲣϯ ⲛⲧⲁⲟⲩⲉⲣⲏⲧⲉ ⲉⲩⲕⲓⲙ ⲟⲩⲧⲉ ⲙⲡⲣⲧⲣⲉⲡⲉⲧϩⲁⲣⲉϩ ⲉⲣⲟⲓ ϫⲓⲣⲉⲕⲣⲓⲕⲉ</ab>
ⲉⲓⲥ ϩⲏⲏⲧⲉ ⲛⲛⲉϥϫⲓⲣⲉⲕⲣⲓⲕⲉ ⲟⲩⲇⲉ ⲛⲛⲉϥⲱⲃϣ ⲛϭⲓ ⲡⲉⲧⲣⲟⲉⲓⲥ ⲉⲡⲓⲥⲣⲁⲏⲗ</ab>
ⲡϫⲟⲉⲓⲥ ⲡⲉⲧⲛⲁϩⲁⲣⲉϩ ⲉⲣⲟⲕ ⲡϫⲟⲉⲓⲥ ⲡⲉ ⲧϩⲁⲓⲃⲉⲥ ⲉϫⲛ ⲧⲉⲕϭⲓϫ ⲛⲟⲩⲛⲁⲙ</ab>
ⲙⲡⲣⲏ ⲛⲁϣⲟⲃϩⲕ ⲁⲛ ⲙⲡⲉϩⲟⲟⲩ ⲁⲩⲱ ⲡⲟⲟϩ ⲛⲧⲉⲩϣⲏ</ab>
ⲡϫⲟⲉⲓⲥ ⲛⲁϩⲁⲣⲉϩ ⲉⲣⲟⲕ ⲉⲡⲉⲧϩⲟⲟⲩ ⲛⲓⲙ ϥⲛⲁϩⲁⲣⲉϩ ⲉⲧⲉⲕⲯⲩⲭⲏ</ab>
ϥⲛⲁϩⲁⲣⲉϩ ⲉⲧⲉⲕϭⲓⲛⲉⲓ ⲉϩⲟⲩⲛ ⲙⲛ ⲧⲉⲕϭⲓⲛⲉⲓ ⲉⲃⲟⲗ ϣⲁ ⲉⲛⲉϩ ⲛⲉⲛⲉϩ</ab>