ⲧⲱⲇⲏ ⲛⲛⲧⲱⲣⲧⲣ ⲛⲥⲟⲗⲟⲙⲱⲛ ⲉⲣⲉⲧⲙⲡϫⲟⲉⲓⲥ ⲕⲉⲧⲟⲩⲏⲓ ⲛⲧⲁⲛⲉⲧⲕⲱⲧ ⲙⲙⲟϥ ϩⲓⲥⲉ ⲉⲡϫⲓⲛϫⲏ ⲉⲣⲉⲧⲙⲡϫⲟⲉⲓⲥ ϩⲁⲣⲉϩ ⲉⲩⲡⲟⲗⲓⲥ ⲛⲧⲁⲡⲉⲧϩⲁⲣⲉϩ ⲉⲣⲟⲥ ⲣⲟⲩϣⲏ ⲛⲣⲟⲉⲓⲥ ⲉⲡϫⲓⲛϫⲏ</ab>
ⲉⲡϫⲓⲛϫⲏ ⲛⲏⲧⲛ ⲡⲉ ϣⲣⲡⲧⲏⲩⲧⲛ ⲧⲱⲟⲩⲛ ⲙⲛⲛⲥⲁ ⲧⲣⲉⲧⲛϩⲙⲟⲟⲥ ⲛⲉⲧⲟⲩⲱⲙ ⲛⲟⲩⲉⲓⲕ ⲛⲙⲕⲁϩ ⲛϩⲏⲧ ⲉϥϣⲁⲛϯ ⲛⲟⲩϩⲓⲛⲏⲃ ⲛⲛⲉϥⲙⲉⲣⲓⲧ</ab>
ⲛϣⲏⲣⲉ ⲉⲓⲥ ⲧⲉⲕⲗⲏⲣⲟⲛⲟⲙⲓⲁ ⲙⲡϫⲟⲉⲓⲥ ⲉⲓⲥ ⲡⲃⲉⲕⲉ ⲙⲡⲕⲁⲣⲡⲟⲥ ⲛϩⲏⲧϥ</ab>
ⲛⲑⲉ ⲛϩⲉⲛⲥⲟⲧⲉ ϩⲛ ⲧϭⲓϫ ⲙⲡⲇⲩⲛⲁⲧⲟⲥ ⲧⲁⲓ ⲧⲉ ⲑⲉ ⲛⲛϣⲏⲣⲉ ⲛⲛⲉⲛⲧⲁⲩⲛⲟϣⲡⲟⲩ ⲉⲃⲟⲗ</ab>
ⲛⲁⲓⲁⲧϥ ⲙⲡⲣⲱⲙⲉ ⲉⲧⲛⲁϫⲉⲕⲡⲉϥⲟⲩⲱϣ ⲉⲃⲟⲗ ⲛϩⲏⲧⲟⲩ ⲛⲥⲉⲛⲁϫⲓϣⲓⲡⲉ ⲁⲛ ⲉⲩϣⲁⲛϣⲁϫⲉ ⲙⲛ ⲛⲉⲩϫⲁϫⲉ ϩⲛ ⲙⲡⲩⲗⲏ</ab>