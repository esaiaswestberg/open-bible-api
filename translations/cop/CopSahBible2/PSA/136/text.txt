ⲡⲁⲓⲉⲣⲏⲙⲓⲁⲥ ⲉⲛϩⲣⲁⲓ ϩⲓϫⲛ ⲛⲓⲉⲣⲱⲟⲩ ⲛⲧⲃⲁⲃⲩⲗⲱⲛ ⲁⲛϩⲙⲟⲟⲥ ⲉϩⲣⲁⲓ ⲁⲛⲣⲓⲙⲉ ϩⲙ ⲡⲧⲣⲉⲛⲣⲡⲙⲉⲉⲩⲉ ⲛⲥⲓⲱⲛ</ab>
ⲁⲛⲓϣⲉ ⲛⲛⲉⲛⲟⲣⲅⲁⲛⲟⲛ ⲉⲛⲉⲥⲃⲱ ⲛⲧⲱⲣⲉ ϩⲛ ⲧⲉⲥⲙⲏⲧⲉ</ab>
ϫⲉ ⲛⲧⲁⲩ ϫⲛ ⲟⲩⲛ ⲙⲙⲁⲩ ⲛϭⲓ ⲛⲉⲧⲁⲓⲭⲙⲁⲗⲱⲧⲓⲍⲉ ⲙⲙⲟⲛ ⲉϩⲉⲛϣⲁϫⲉ ⲛⲱⲇⲏ ⲁⲩⲱ ⲛⲉⲧϫⲓ ⲙⲙⲟⲛ ϫⲉ ϫⲱ ⲉⲣⲟⲛ ⲛⲟⲩⲥⲙⲟⲩ ⲟⲩϫⲱ ⲉⲃⲟⲗ ϩⲛ ⲛⲱⲇⲏ ⲛⲥⲓⲱⲛ</ab>
ⲛⲁϣ ⲛϩⲉ ⲧⲛⲛⲁϫⲱ ⲛⲧⲱⲇⲏ ⲙⲡϫⲟⲉⲓⲥ ϩⲛ ⲟⲩⲕⲁϩ ⲛϣⲙⲙⲟ</ab>
ⲉⲓϣⲁⲛⲣⲡⲟⲩⲱⲃϣ ⲑⲓⲗ︤ⲏ︦ⲙ︥ ⲉⲩⲉⲣⲡⲱⲃϣ ⲛⲧⲁⲟⲩⲛⲁⲙ ⲉⲣⲉⲡⲁⲗⲁⲥ ⲧⲱϭⲉ ⲉⲧⲁϣⲟⲩⲱⲃⲉ</ab>
ⲉⲓϣⲁⲛⲧⲙⲣⲡⲟⲩⲙⲉⲉⲩⲉ ⲉⲓϣⲁⲛⲧⲙⲕⲱ ⲛⲑⲓⲗ︤ⲏ︦ⲙ︥ ϩⲛ ⲧⲁⲣⲭⲏ ⲙⲡⲁⲛⲟⲩⲛⲟϥ</ab>
ⲁⲣⲓⲡⲙⲉⲉⲩⲉ ⲉⲡϫⲟⲉⲓⲥ ⲛⲛϣⲏⲣⲉ ⲛⲉⲇⲱⲙ ⲁⲩⲱ ⲡⲉⲟⲟⲩ ⲛⲑⲓⲗ︤ⲏ︦ⲙ︥ ⲛⲉⲧϫⲱ ⲙⲙⲟⲥ ϫⲉ ⲧⲁⲕⲟⲥ ⲧⲁⲕⲟⲥ ϣⲁϩⲣⲁⲓ ⲉⲛⲉⲥⲥⲛⲧⲉ</ab>
ⲧϣⲉⲉⲣⲉ ⲛⲧⲃⲁⲃⲩⲗⲱⲛ ⲧⲧⲁⲗⲁⲓⲡⲱⲣⲟⲥ ⲛⲁⲓⲁⲧϥ ⲙⲡⲉⲧⲛⲁⲧⲱⲱⲃⲉ ⲛⲉ ⲙⲡⲟⲩⲧⲱⲱⲃⲉ ⲛⲧⲁⲧⲟⲟⲃⲉϥ ⲛⲁⲛ</ab>
ⲛⲁⲓⲁⲧϥ ⲙⲡⲉⲧⲛⲁⲁⲙⲁϩⲧⲉ ⲛⲛⲟⲩϣⲏⲣⲉ ⲛϥⲧⲟⲙⲥⲟⲩ ϩⲁⲧⲛ ⲧⲡⲉⲧⲣⲁ</ab>