ⲙⲛϩⲛϩⲕⲟⲩⲉⲓ ⲛⲟⲩⲟⲉⲓϣ ⲁⲡⲣⲟ ϫⲟⲟⲩ ⲛⲟⲩϩⲗⲗⲟ ⲛ)ⲁⲑⲏⲛⲁⲓⲟⲥ ⲉϯϩⲧⲟⲣ ⲉⲛⲓⲟⲩⲇⲁⲓ ⲉⲡⲱⲛⲉ ⲉⲃⲟⲗ ⲛⲛⲛⲟⲙⲟⲥ ⲛⲛⲉⲩⲉⲓⲟⲧⲉ ⲉⲧⲙⲡⲟⲗⲓⲧⲉⲩⲉ ϩⲛⲛⲛⲟⲙⲟⲥ ⲛⲛⲉⲩⲉⲓⲟⲧⲉ</ab>
ⲉϫⲱϩⲙ ⲇⲉ ⲙⲡⲉⲣⲡⲉ ⲉⲧϩⲛⲓⲉⲣⲟⲩⲥⲁⲗⲏⲙ ⲉⲙⲟⲩⲧⲉ ⲉⲣⲟϥ ϫⲉ ⲡⲁⲍⲉⲩⲥ ⲛⲟⲗⲩⲙⲡⲓⲟⲥ ⲁⲩⲱ ⲡⲉⲧϩⲛⲕⲟⲣⲁⲍⲉⲓⲛ ϫⲉ ⲡⲁⲍⲉⲩⲥ ⲛⲝⲉⲛⲓⲟⲥ ⲕⲁⲧⲁⲡⲟⲩⲟⲡ</ab>
ⲛⲛⲉⲧⲟⲩⲏϩ ϩⲙⲡⲙⲁ ⲉⲧⲙⲙⲁⲩ ⲧⲕⲁⲕⲓⲁ ⲛⲧⲁⲥⲉⲓ ⲛⲉⲥⲟϣ ⲙⲙⲁⲧⲉ ⲁⲩⲱ ⲛⲉⲥⲙⲟⲕϩ ⲉϥⲓ ϩⲁⲣⲟⲥ ⲛⲛⲁϩⲣⲛⲟⲩⲟⲛ ⲛⲓⲙ</ab>
ⲡⲉⲣⲡⲉ ⲅⲁⲣ ⲁϥⲙⲟⲩϩ ⲙⲙⲛⲧϣⲛⲁ ϩⲓϫⲏⲣ ⲉⲃⲟⲗ ϩⲓⲧⲛⲛϩⲉⲑⲛⲟⲥ ⲉⲩⲣⲙⲛⲧⲁⲧϣⲁⲩ ⲙⲛⲛⲉϩⲓⲟⲙⲉ ⲉⲧⲛⲏϫ ⲉⲃⲟⲗ ϩⲛⲛⲉⲥⲧⲟⲁ ⲉⲧⲟⲩⲁⲁⲃ ⲁⲩⲱ ⲉⲩϫⲓ ⲉϩⲟⲩⲛ ⲉⲙⲉⲩ ⲛⲛⲉⲧⲉⲙⲉϣϣⲉ</ab>
ⲉⲩⲧⲁⲗⲟ ⲉϩⲣⲁⲓ ⲉϫⲛⲡⲉⲑⲩⲥⲓⲟⲁⲥⲧⲏⲣⲓⲟⲛ ⲛⲛⲉⲧϫⲁϩⲙ ⲛⲉⲛⲧⲁⲡⲛⲟⲙⲟⲥ ⲧⲥⲧⲟⲟⲩ ⲉⲃⲟⲗ</ab>
ⲛⲉⲙⲛ ⲅⲁⲣ ⲑⲉ ⲛⲣⲥⲁⲃⲃⲁⲧⲟⲛ ⲟⲩⲧⲉ ⲉⲁⲣⲏϩ ⲉⲛϣⲁⲉ ⲛⲛⲉⲛⲉⲓⲟⲧⲉ ⲟⲩⲧⲉ ⲉⲧⲣⲉⲩϩⲟⲙⲟⲗⲟⲅⲓ ϫⲉ ⲁϩⲉⲛⲓⲟⲩⲇⲁⲓ</ab>
ⲛⲉⲩⲉⲓⲛⲉ ⲙⲙⲟⲟⲩ ϩⲛⲟⲩⲁⲛⲁⲅⲕⲏ ⲉⲥⲥⲁϣ ⲉϩⲣⲉⲃⲟⲧ ⲇⲉ ⲙⲡⲉϩⲟⲟⲩ ⲙⲫⲟⲩⲙⲓⲥⲉ ⲙⲡⲣⲣⲟⲉⲣⲑⲩⲥⲓⲁ ⲁⲩⲱ ⲛⲧⲁⲣⲉϥⲓ ⲛϭⲓⲡϣⲁⲉ ⲙⲡⲇⲓⲟⲛⲩⲥⲟⲥ ⲁⲩϯϩⲧⲟⲣ ⲉⲣⲟⲟⲩ ⲉⲙⲟⲟϣⲉ ϩⲁⲧⲉϥϩⲏ ⲉⲣⲉϩⲉⲛⲕⲗⲟⲟⲙ ϩⲓϫⲱⲟⲩ</ab>
ⲁϥϫⲟⲟⲩ ⲛϭⲓⲡⲧⲟⲗⲉⲙⲁⲓⲟⲥ ⲛⲟⲩⲉϩⲥⲁϩⲛⲉ ⲉⲛⲡⲟⲗⲓⲥ ⲛⲟⲩⲉⲉⲓⲛⲓⲛ ⲉⲧϩⲓⲧⲟⲩⲱⲟⲩ ⲉⲣⲡⲁⲓⲥⲙⲟⲧ ⲛⲟⲩⲱⲧ ⲛⲓⲟⲩⲇⲁⲓ ⲉⲧⲣⲉⲩϥⲣⲑⲩⲥⲓⲁ</ab>
ⲛⲉⲧⲉⲥⲉⲛⲁⲟⲩⲱϣⲧ ⲇⲉ ⲁⲛ ⲉⲡⲱⲛⲉ ⲉⲛⲥⲱⲛⲧ ⲛⲛϩⲉⲗⲗⲏⲛ ⲥⲱⲛⲁⲕⲟⲛⲥⲟⲩ</ab>
ⲡⲕⲉⲡⲉⲑⲟⲟⲩ ⲇⲉ ⲟⲛ ⲁϥϣⲱⲡⲉ ⲉϥⲛⲟϣⲧ ⲉⲛⲉⲩⲉⲣⲟϥ ⲥϩⲓⲙⲉ ⲅⲁⲣ ⲥⲛⲧⲉ ⲉⲁⲩⲥⲃⲃⲉ ⲛⲛⲉⲩϣⲏⲣⲉ ⲕⲟⲩⲉⲓ ⲉⲛⲉⲩⲕⲓⲃⲉ ⲁⲩⲡⲉⲣⲓⲁⲅⲉ ⲙⲙⲟⲟⲩ ϩⲛⲧⲡⲟⲗⲟⲓⲥ ⲧⲏⲣⲥ ⲁⲩⲛⲟϫⲟⲩ ⲉⲃⲟⲗ ⲉⲡⲉⲥⲏⲧ</ab>
ϩⲉⲛⲕⲟⲟⲩⲉ ⲁⲩⲡⲱⲧ ⲛϫⲓⲟⲩⲉ ⲉϩⲣⲁⲓ ⲉⲛⲧⲁⲫⲟⲥ ⲉⲧϩⲏⲛ ⲉϩⲟⲩⲛ ⲉⲣⲟⲟⲩ ⲉⲧⲣⲉⲩⲧⲙⲣⲙⲡϣⲁ ⲛⲥⲁϣ ⲁⲩⲧⲁⲙⲉⲫⲓⲗⲓⲡⲡⲟⲥ ⲉⲣⲟⲟⲩ ⲁϥⲛⲟϫⲟⲩ ⲉⲃⲟⲗ ϫⲉ ⲛⲉⲩⲣϩⲟⲧⲉ ⲉⲣⲃⲟⲏⲑⲓ ⲉⲣⲟⲟⲩ ⲕⲁⲧⲁⲡⲉϩⲟⲟⲩ ⲛⲧⲙⲙⲛⲧⲥⲉⲙⲛⲟⲥ ⲉⲧⲧⲁⲉⲓⲏⲩ</ab>
ϯⲥⲟⲡⲥⲡ ϭⲉ ⲛⲛⲉⲧⲱϣ ⲙⲡⲁⲓϫⲱⲙⲉ ⲉⲧⲙⲡⲱϣ ⲛϩⲏⲧ ϩⲛⲛⲁⲓϩⲓⲥⲉ ⲁⲗⲗⲁ ⲉⲙⲟⲕⲙⲉⲕ ϫⲉ ⲉⲣⲉⲛⲁⲓⲑⲗⲓⲯⲓⲥ ϣⲟⲟⲡ ⲙⲡⲉⲛⲅⲉⲛⲟⲥ ⲉⲩⲧⲁⲕⲟ ⲁⲛ ⲁⲗⲗⲁ ⲉⲩⲥⲃⲱ</ab>
ⲉⲧⲙⲧⲣⲉⲩⲕⲁⲁⲛ ⲅⲁⲣ ⲡⲉ ⲉϣⲉϥⲧⲉ ⲁⲗⲗⲁ ⲧⲉⲛⲟⲩ ⲥⲉⲣⲉⲡⲓⲧⲓⲙⲁ ⲛⲁⲩ ⲟⲩⲙⲟⲉⲓⲛ ⲛⲛⲟϭ ⲡⲉ ⲉⲛⲁⲛⲟⲩϥ</ab>
ⲛⲉϥⲕⲣⲓⲛⲉ ⲅⲁⲣ ⲙⲙⲟⲛ ⲁⲛ ⲛϭⲓⲡϫⲟⲉⲓⲥ ⲛⲑⲉ ⲛⲛϩⲉⲑⲛⲟⲥ ⲉϣⲁϥϭⲱ ⲉϥϩⲟⲣϣ ⲛϩⲏⲧ ⲉϫⲱⲟⲩ ϣⲁⲛⲧⲟⲩϫⲱⲕ ⲉⲃⲟⲗ ⲛϥⲕⲟⲗⲁⲍⲉ ⲙⲙⲟⲟⲩ</ab>
ⲙⲏⲡⲱⲥ ϩⲱⲱⲛ ⲛⲧⲛⲉⲓ ⲉϩⲣⲁⲓ ⲉⲡϫⲱⲕ ⲛⲛⲉⲛⲛⲟⲃⲉ ⲛϥϫⲓⲕⲃⲁ ⲛϩⲏⲧⲛ</ab>
ⲉⲧⲃⲉⲡⲁⲓ ⲣⲱ ⲙⲡⲉϥϥⲓ ⲙⲡⲉϥⲛⲁⲁ ⲉⲛⲏϩⲉ ⲉⲃⲟⲗ ϩⲓϫⲱⲛ ⲁⲗⲗⲁ ⲉϥϯⲥⲃⲱ ⲙⲡⲉϥⲗⲁⲟⲥ ϩⲛ ϩⲉⲛⲑⲗⲓⲯⲓⲥ ⲉⲛϥⲕⲱ ⲙⲙⲟⲛ ⲁⲛ ⲛⲥⲱϥ</ab>
ⲡⲗⲏⲛ ⲛⲧⲁⲛϫⲓ ⲛⲁⲓ ⲉⲩⲣⲡⲙⲉⲉⲩⲉ ⲙⲁⲣⲛϣⲁϫⲉ ⲛⲇⲉ ⲉⲛⲉⲛⲧⲁⲩϣⲱⲡⲉ ϩⲓⲧⲛϩⲉⲛⲕⲟⲩⲉⲓ ⲛϣⲁϫⲉ</ab>
ⲉⲗⲉⲁⲍⲁⲣ ⲟⲩⲁ ⲛⲛⲟϭ ⲛⲅⲣⲁⲙⲙⲁⲧⲉⲩⲥ ⲡⲉ ⲟⲩⲣⲱⲙⲉ ⲉⲁϥⲁⲓⲁⲉⲓ ϩⲛⲧⲉϥϭⲟⲧ ⲉϥϫⲟⲥⲉ ⲉⲛⲉⲥⲱϥ ϩⲛⲡⲉϥⲥⲙⲟⲧ ⲙⲡⲉϥϩⲟ ⲉⲁⲩⲁⲛⲁⲅⲕⲁⲍⲉ ⲙⲙⲟϥ ⲉⲩⲱⲙⲉϥ ⲛⲣⲓⲣ</ab>
ⲛⲧⲟϥ ⲇⲉ ⲁϥⲥⲱⲡⲥ ⲛⲁϥ ⲙⲡⲙⲟⲩ ⲛⲟⲩⲉⲟⲟⲩ ⲉϩⲟⲩⲉⲡⲱⲛϩ ϩⲛⲟⲩϣⲓⲡⲉ ⲁϥϯⲡⲉϥⲟⲩⲁⲉⲓⲉ ⲟⲩⲁⲁϥ ⲉϩⲟⲩⲛ ⲉⲧⲃⲁⲥⲁⲛⲟⲥ ϩⲛⲟⲩⲟⲩⲣⲟⲧ</ab>
ⲉⲁϥϯⲧⲱⲕ ⲕⲁⲧⲁⲑⲉ ⲉⲧⲉϣϣⲉ ⲛⲛⲉⲧⲟⲩⲉϣϩⲩⲡⲟⲙⲓⲛⲉ ⲉⲧⲃⲉⲉϩⲟⲩⲛ ⲉⲡⲱⲛϩ</ab>
ⲛⲉⲧⲧⲏϣ ⲇⲉ ⲉϫⲛⲧⲉⲑⲩⲥⲓⲁ ⲛⲁⲛⲟⲙⲟⲛ ⲉⲧⲃⲉⲧⲙⲛⲧϣⲃⲏⲣ ⲉⲧⲉⲩⲛⲧⲁⲩⲥ ⲉϩⲟⲩⲛ ⲉⲡⲣⲱⲙⲉ ϫⲓⲛϣⲟⲣⲡ ⲛⲟⲩⲟⲉⲓϣ ⲁⲩϫⲓⲧϥ ⲛⲥⲁⲩⲥⲁ ⲁⲩⲥⲉⲡⲥⲱⲡϥ ⲉⲧⲣⲉⲩⲉⲓⲛⲉ ⲛⲁϥ ⲛϩⲉⲛⲁϥ ⲉⲁⲩⲧⲁⲙⲓⲟⲟⲩ ⲉⲃⲟⲗ ϩⲓⲧⲟⲟⲧϥ ⲛⲁⲓ ⲉϣⲁⲩⲟⲩⲱⲙ ⲉⲃⲟⲗ ⲛϩⲏⲧⲟⲩ ⲛϥϩⲩⲡⲟⲕⲣⲓⲛⲉ ⲇⲉ ⲛⲑⲉ ⲛⲛⲉⲧⲟⲩⲱⲙ ⲉⲃⲟⲗ ϩⲛⲛⲉϥⲑⲩⲥⲓⲁ ⲉⲛⲧⲁⲡⲣⲟ ⲟⲩⲉϩⲥⲁϩⲛⲉ ⲙⲙⲟⲟⲩ ϫⲉⲕⲁⲁⲥ ⲉⲃⲁⲣⲡⲁⲓ</ab>
ⲛⲥⲉⲕⲁⲁϥ ⲉⲃⲟⲗ ⲙⲡⲙⲟⲩ</ab>
ⲛⲧⲟϥ ⲇⲉ ⲁϥⲙⲉⲕⲙⲟⲩⲕϥ ϩⲛⲟⲩⲥⲁϩⲛⲉ ⲉⲛⲁⲛⲟⲩϥ ⲉϥⲙⲡϣⲁ ⲛⲧⲉϥⲙⲛⲧϩⲗⲗⲟ ⲉⲧⲧⲁⲓⲏⲩ ⲙⲛⲧⲡⲟⲗⲓⲧⲓⲁ ⲉⲧⲧⲃⲃⲏⲩ ⲁⲩⲱ ⲧⲁⲛⲁⲥⲧⲣⲟⲫⲏ ⲉⲧⲛⲁⲛⲟⲩⲥ ϫⲓⲛⲧⲉϥⲙⲛⲧⲕⲟⲩⲉⲓ ⲙⲛⲛⲟⲙⲟⲑⲉⲥⲓⲁ ⲉⲧⲟⲩⲁⲁⲃ ⲉⲛⲧⲁⲡⲛⲟⲩⲧⲉ ⲥⲟⲛⲧⲥ ⲁϥⲟⲩⲱϣⲃ ⲉϥϫⲱ ⲙⲙⲟⲥ ϫⲉ ϫⲟⲟⲩⲧ ⲉⲁⲙⲛⲧⲉ ϩⲛⲟⲩϭⲉⲡⲏ</ab>
ⲛⲧⲁϭⲟⲧ ⲁⲛ ⲧⲉ ϩⲩⲡⲟⲕⲣⲓⲛⲉ ϫⲉⲕⲁⲁⲥ ⲟⲩⲙⲏϣⲉ ⲛϣⲏⲣⲉ ϣⲏⲙ ⲉⲩⲙⲉⲩⲉ ϫⲉ ⲉⲗⲉⲁⲍⲁⲣⲟⲥ ⲉϥϩⲛⲡⲥⲧⲁⲓⲟⲩ ⲣⲣⲟⲙⲡⲉ ⲉⲛⲧⲁϥⲡⲱⲛⲉ ⲉⲩⲙⲛⲧϩⲉⲑⲛⲟⲥ</ab>
ⲛⲧⲟⲟⲩ ⲇⲉ ⲛⲥⲉⲡⲗⲁⲛⲁ ⲉⲧⲉϥϩⲩⲡⲟⲕⲣⲓⲥⲓⲥ ⲙⲛⲡⲁⲓⲕⲟⲩⲉⲓ ⲛⲱⲛϩ ⲉⲧⲥⲏϣ ⲧⲁϫⲡⲟ ⲛⲁⲣ ⲛⲟⲩⲧⲱⲗⲙ ⲙⲛⲟⲩϣⲓⲡⲉ ϩⲛⲧⲁⲙⲛⲧϩⲗⲗⲟ</ab>
ⲕⲁⲛ ⲉⲉⲓϣⲁⲛⲣⲃⲟⲗ ϯⲛⲟⲩ ⲉⲛⲥⲏϥⲉ ⲛⲣⲣⲱⲙⲉ ⲛϯⲛⲁⲣⲃⲟⲗ ⲁⲛ ⲉⲧϭⲓϫ ⲙⲡⲡⲁⲛⲧⲟⲕⲣⲁⲧⲱⲣ ⲟⲩⲧⲉ ⲉⲓⲟⲛϩ ⲟⲩⲧⲉ ⲉⲓϣⲁⲛⲙⲟⲩ</ab>
ⲉⲧⲃⲉⲡⲁⲓ ⲧⲉⲛⲟⲩ ⲙⲉⲛ ϯⲛⲁⲙⲟⲩ ϩⲛⲟⲩⲙⲛⲧϫⲱⲱⲣⲉ ⲧⲁⲩⲱⲛϩ ⲉⲃⲟⲗ ⲉⲓⲙⲡϣⲁ ⲛⲧⲁⲙⲛⲧϩⲗⲗⲟ</ab>
ⲧⲁⲕⲱ ⲇⲉ ⲛⲛϣⲏⲣⲉ ϣⲏⲙ ⲛⲟⲩⲥⲙⲟⲧ ⲙⲙⲛⲧϫⲱⲱⲣⲉ ⲉⲧⲣⲉⲩⲙⲟⲩ ϩⲱⲟⲩ ϩⲛⲟⲩⲟⲩⲣⲟⲧ ⲙⲛⲟⲩⲧⲱⲕ ⲛϩⲏⲧ ϩⲁⲡⲛⲟⲙⲟⲥ ⲉⲧⲟⲩⲁⲁⲃ ⲛⲥⲉⲙⲛⲟⲛ ⲛⲧⲁⲣⲉϥϫⲉⲛⲁⲓ ⲛⲧⲉⲩⲛⲟⲩ ⲁϥϯⲡⲉⲣⲟⲩⲟⲉⲓⲉ ⲉⲧⲃⲁⲥⲁⲛⲟⲥ</ab>
ⲛⲧⲟⲟⲩ ⲇⲉ ⲉⲩⲙⲟⲕϩ ⲛϩⲏⲧ ⲉϫⲱϥ ⲙⲛⲛⲥⲱⲥ ⲁⲩϭⲱⲛⲧ ⲉⲣⲟϥ ⲉⲧⲃⲉⲛⲉⲛⲧⲁϥϫⲟⲟⲩ ⲉⲩϫⲱ ⲙⲙⲟⲥ ϫⲉ ⲟⲩⲁⲡⲟⲛⲟⲓⲁ</ab>
ⲡⲉⲛⲧⲁⲣⲉϥⲛⲟⲩ ⲇⲉ ⲉⲙⲟⲩ ⲁϥⲁϣⲉϩⲟⲙ ⲉϥϫⲱ ⲙⲙⲟⲥ ϫⲉ ϥⲟⲩⲟⲛϩ ⲉⲃⲟⲗ ⲙⲡϫⲟⲉⲓⲥ ⲡⲉⲧⲥⲟⲟⲩⲛ ⲛϩⲱⲃ ⲛⲓⲙ ϫⲉ ⲟⲩⲛϭⲟⲙ ⲙⲙⲟⲓ ⲉⲧⲣⲉⲩⲕⲁⲧ ⲉⲃⲟⲗ ⲙⲡⲙⲟⲩ ⲛϯϥⲓ ϩⲁϩⲉⲛⲧⲕⲉ ⲉⲩⲛⲁϣⲧ ϩⲙⲡⲁⲥⲱⲙⲁ ⲉⲩⲙⲁⲥⲧⲓⲅⲟⲩ ⲙⲙⲟⲓ ϩⲁⲧⲁⲯⲩⲭⲏ ⲉⲉⲓϣⲱⲡ ⲛⲛⲁⲓϩⲓⲥⲉ ⲉⲧⲃⲉⲧⲉϥϩⲟⲧⲉ</ab>
ⲡⲁⲓ ⲙⲉⲛ ⲁϥⲛⲕⲟⲧⲕ ϩⲛⲡⲁⲓⲥⲙⲟⲧ ⲉⲁϥⲕⲱ ⲙⲡϥⲙⲟⲩ ⲙⲙⲟⲉⲓⲛ ⲛⲧⲙⲛⲧϫⲱⲱⲣⲉ ⲁⲩⲱ ⲛⲣⲡⲙⲉⲩⲉ ⲁⲣⲉⲧⲏ ⲟⲩ ⲙⲟⲛⲟⲛ ⲛⲛϣⲏⲣⲉ ϣⲏⲙ ⲁⲗⲗⲁ ⲙⲡⲉϩⲟⲩⲟ ⲛⲡϥϩⲉⲑⲛⲟⲥ</ab>