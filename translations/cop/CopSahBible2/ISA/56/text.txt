ⲛⲁⲓ ⲛⲉⲧⲉⲣⲉⲡϫⲟⲉⲓⲥ ϫⲱ ⲙⲙⲟⲟⲩ ϩⲁⲣⲉϩ ⲉⲡϩⲁⲡ ⲉⲓⲣⲉ ⲛⲧⲇⲓⲕⲁⲓⲟⲥⲩⲛⲏ ⲁⲡⲁⲟⲩϫⲁⲓ ⲅⲁⲣ ϩⲱⲛ ⲉϩⲟⲩⲛ ⲉⲉⲓ ⲁⲩⲱ ⲉⲧⲣⲉⲡⲁⲛⲁ ϭⲱⲗⲡ ⲉⲃⲟⲗ</ab>
ⲛⲁⲓⲁⲧϥ ⲙⲡⲣⲱⲙⲉ ⲉⲧⲉⲓⲣⲉ ⲛⲛⲁⲓ ⲁⲩⲱ ⲉⲧϭⲟⲗϫ ⲙⲙⲟⲟⲩ ⲁⲩⲱ ⲉⲧⲁⲣⲉϩ ⲉⲛⲁⲥⲁⲃⲃⲁⲧⲟⲛ ⲉⲧⲙϫⲁϩⲙⲟⲩ ⲁⲩⲱ ⲉⲧⲁⲣⲉϩ ⲉⲛⲉϥϭⲓϫ ⲉⲧⲙⲉⲓⲣⲉ ⲛϩⲉⲛϫⲓ ⲛϭⲟⲛⲥ</ab>
ⲙⲡⲣⲧⲣⲉⲡϣⲙⲙⲟ ϫⲟⲟⲥ ⲉⲧϩⲏⲛ ⲉϩⲟⲩⲛ ⲉⲡϫⲟⲉⲓⲥ ϫⲉ ⲙⲉϣⲁⲕ ⲡϫⲟⲉⲓⲥ ⲛⲁⲡⲟⲣϫⲧ ⲉⲃⲟⲗ ⲙⲡⲉϥⲗⲁⲟⲥ ⲁⲩⲱ ⲙⲡⲣⲧⲣⲉⲡⲉⲥⲓⲟⲩⲣ ϫⲟⲟⲥ ϫⲉ ⲁⲛⲅⲟⲩϣⲉ ⲉϥϣⲟⲩⲱⲟⲩ</ab>
ⲛⲁⲓ ⲛⲉⲧⲉⲣⲉⲡϫⲟⲉⲓⲥ ϫⲱ ⲙⲙⲟⲟⲩ ⲛⲛⲉⲥⲓⲟⲩⲣ ⲛⲁⲓ ⲉⲧϩⲁⲣⲉϩ ⲉⲛⲁⲡⲣⲟⲥⲧⲁⲅⲙⲁ ⲁⲩⲱ ⲛⲥⲉⲥⲱⲧⲡ ⲛⲛⲉϯⲟⲩⲁϣⲟⲩ ⲁⲩⲱ ⲛⲥⲉϭⲟⲗϫⲟⲩ ⲛⲧⲁⲇⲓⲁⲑⲏⲕⲏ</ab>
ϯⲛⲁϫⲓⲧⲟⲩ ⲉϩⲟⲩⲛ ⲉⲡⲁⲧⲟⲟⲩ ⲉⲧⲟⲩⲁⲁⲃ ⲁⲩⲱ ϯⲛⲁϯ ⲛⲁⲩ ϩⲙ ⲡⲁⲏⲓ ⲁⲩⲱ ϩⲙ ⲡⲁⲥⲟⲃⲧ ⲛⲟⲩⲙⲁ ⲉϥⲥⲟⲧⲡ ⲁⲩⲱ ⲛⲥⲟⲉⲓⲧ ⲉⲛⲁⲛⲟⲩϥ ⲉϣⲏⲣⲉ ϩⲓ ϣⲉⲉⲣⲉ ⲟⲩⲣⲁⲛ ⲛϣⲁ ⲉⲛⲉϩ ϯⲛⲁⲧⲁⲁϥ ⲛⲁⲩ ⲁⲩⲱ ⲛⲛⲉϥⲱϫⲛ</ab>
ⲁⲩⲱ ⲛϣⲙⲙⲟ ⲉⲧϩⲏⲛ ⲉϩⲟⲩⲛ ⲉⲡϫⲟⲉⲓⲥ ⲉⲣϩⲙϩⲁⲗ ⲛⲁϥ ⲁⲩⲱ ⲉⲙⲉⲣⲉⲡⲣⲁⲛ ⲙⲡϫⲟⲉⲓⲥ ⲉⲧⲣⲉⲩϣⲱⲡⲉ ⲛⲁϥ ⲛϩⲙϩⲁⲗ ⲛϩⲟⲟⲩⲧ ϩⲓ ϩⲙϩⲁⲗ ⲛⲥϩⲓⲙⲉ ⲁⲩⲱ ⲛⲉⲧⲁⲣⲉϩ ⲉⲛⲁⲥⲁⲃⲃⲁⲧⲟⲛ ⲉⲧⲙϫⲁϩⲙⲟⲩ ⲁⲩⲱ ⲉⲧϭⲟⲗϫ ⲛⲧⲁⲇⲓⲁⲑⲏⲕⲏ</ab>
ϯⲛⲁϫⲓⲧⲟⲩ ⲉϩⲟⲩⲛ ⲉⲡⲁⲧⲟⲟⲩ ⲉⲧⲟⲩⲁⲁⲃ ⲁⲩⲱ ϯⲛⲁⲧⲣⲉⲩⲟⲩⲛⲟϥ ϩⲙ ⲡⲏⲓ ⲙⲡⲁϣⲗⲏⲗ ⲛⲉⲩϣⲟⲩⲥⲟⲟⲩϣⲉ ⲙⲛ ⲛⲉⲩⲑⲩⲥⲓⲁ ⲛⲁϣⲱⲡⲉ ⲉⲩϣⲏⲡ ⲉϩⲣⲁⲓ ⲉϫⲙ ⲡⲁⲑⲩⲥⲓⲁⲥⲧⲏⲣⲓⲟⲛ ⲥⲉⲛⲁⲙⲟⲩⲧⲉ ⲅⲁⲣ ⲉⲡⲁⲏⲉⲓ ϫⲉ ⲡⲏⲓ ⲙⲡⲉϣⲗⲏⲗ ⲛⲛϩⲉⲑⲛⲟⲥ ⲧⲏⲣⲟⲩ</ab>
ⲡⲉϫⲉⲡϫⲟⲉⲓⲥ ⲉⲧⲥⲱⲟⲩϩ ⲉϩⲟⲩⲛ ⲛⲛⲉⲧϫⲟⲟⲣⲉ ⲉⲃⲟⲗ ⲛⲧⲉ ⲡⲓⲥⲣⲁⲏⲗ ϫⲉ ϯⲛⲁⲥⲱⲟⲩϩ ⲉϫⲱϥ ⲛⲟⲩⲥⲩⲛⲁⲅⲱⲅⲏ</ab>
ⲛⲉⲑⲏⲣⲓⲟⲛ ⲧⲏⲣⲟⲩ ⲛⲁⲅⲣⲓⲟⲛ ⲁⲙⲏⲉⲓⲧⲛ ⲟⲩⲱⲙ ⲛⲉⲑⲏⲣⲓⲟⲛ ⲧⲏⲣⲟⲩ ⲧⲥⲱϣⲉ ⲁⲙⲏⲉⲓⲧⲛ</ab>
ⲁⲛⲁⲩ ϫⲉ ⲁⲩⲣⲃⲗⲗⲉ ⲧⲏⲣⲟⲩ ⲙⲡⲟⲩⲉⲓⲙⲉ ⲉϭⲛϩⲏⲧ ϩⲉⲛⲟⲩϩⲟⲟⲣ ⲧⲏⲣⲟⲩ ⲉⲩⲟⲛϣ ⲛⲉ ⲉⲙⲛϭⲟⲙ ⲙⲙⲟⲟⲩ ⲉⲟⲩⲁϩⲃⲉϥ ⲉⲩⲡⲱⲱⲣⲉ ⲛⲙⲙⲁ ⲛⲕⲟⲧⲕ ⲉⲩⲙⲉ ⲛϫⲓⲣⲉⲕⲣⲓⲕⲉ</ab>
ⲁⲩⲱ ϩⲉⲛⲟⲩϩⲟⲟⲣ ⲛⲉ ⲛⲁⲧⲃⲁⲗ ϩⲛ ⲛⲉⲩⲯⲩⲭⲏ ⲉⲛⲥⲉⲥⲟⲟⲩⲛ ⲁⲛ ⲛⲥⲉⲓ ϩⲉⲛⲡⲟⲛⲏⲣⲟⲥ ⲛⲉ ⲉⲛⲥⲉⲥⲟⲟⲩⲛ ⲁⲛ ⲙⲙⲛⲧⲥⲁⲃⲉ ⲁⲩⲟⲩⲁⲁϩⲟⲩ ⲧⲏⲣⲟⲩ ⲛⲥⲁ ⲛⲉⲩϩⲓⲟⲟⲩⲉ ⲡⲟⲩⲁ ⲡⲟⲩⲁ ⲕⲁⲧⲁ ⲧⲉϥⲙⲓⲛⲉ</ab>
<gap reason=""/>