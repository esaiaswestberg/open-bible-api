ⲙⲡⲣⲙⲓϣⲉ ⲙⲛ ⲟⲩⲣⲱⲙⲉ ⲛϫⲱⲱⲣⲉ ⲙⲏⲡⲟⲧⲉ ⲛⲅⲉⲓ ⲉⲧⲟⲟⲧϥ</ab>
ⲙⲡⲣϯⲧⲱⲛ ⲙⲛ ⲟⲩⲣⲙⲙⲁⲟ ⲙⲏⲡⲟⲧⲉ ⲛϥϣⲓⲛⲟⲩⲃ ⲉϩⲣⲁⲓ ⲟⲩⲃⲏⲕ ⲁⲡⲛⲟⲩⲃ ⲅⲁⲣ ⲧⲁⲕⲉϩⲁϩ ⲁⲩⲱ ⲁϥⲣⲓⲕⲉ ⲙⲫⲏⲧ ⲛⲛⲉⲣⲣⲱⲟⲩ</ab>
ⲙⲡⲣⲙⲓϣⲉ ⲙⲛ ⲟⲩⲣⲱⲙⲉ ⲛϫⲁⲥⲧⲥⲙⲏ ⲁⲩⲱ ⲙⲡⲣⲧⲁⲗⲉϣⲉ ⲉϩⲣⲁⲓ ⲉϫⲙ ⲡⲉϥⲕⲱϩⲧ</ab>
ⲙⲡⲣⲥⲱⲃⲉ ⲙⲛ ⲟⲩⲁⲧⲥⲃⲱ ϫⲉ ⲛⲛⲉⲩⲥⲱϣ ⲛⲛⲉⲕⲉⲓⲟⲧⲉ</ab>
ⲙⲡⲣⲛⲟϭⲛⲉϭ ⲛⲟⲩⲣⲱⲙⲉ ⲉⲁϥⲥⲁϩⲱϥ ⲉⲃⲟⲗ ⲙⲡⲛⲟⲃⲉ ⲁⲣⲓⲡⲙⲉⲉⲩⲉ ϫⲉ ⲧⲛϩⲛ ϩⲉⲛⲧϭⲁⲓⲟ ⲧⲏⲣⲛ</ab>
ⲙⲡⲣⲥⲉϣⲟⲩⲣⲱⲙⲉ ϩⲛ ⲧⲉϥⲙⲛⲧϩⲗⲗⲟ ⲉⲩⲣϩⲗⲗⲟ ⲅⲁⲣ ⲛϩⲏⲧⲛ</ab>
ⲙⲡⲣⲣⲁϣⲉ ⲉϫⲛ ⲟⲩⲁ ⲉⲁϥⲙⲟⲩ ⲁⲣⲓⲡⲙⲉⲉⲩⲉ ϫⲉ ⲧⲛⲛⲁⲙⲟⲩ ⲧⲏⲣⲛ</ab>
ⲙⲡⲣⲟⲃϣⲕ ⲉⲡϣⲁϫⲉ ⲛⲛⲥⲟⲫⲟⲥ ⲉⲕⲉⲙⲟⲟϣⲉ ⲇⲉ ϩⲛ ⲛⲉⲩⲡⲁⲣϩⲟⲓⲙⲓⲁ ϫⲉ ⲉⲕⲛⲁⲥⲁⲃⲟ ⲉⲧⲉⲥⲃⲱ ⲉⲃⲟⲗ ϩⲓⲧⲟⲟⲧⲟⲩ ⲁⲩⲱ ⲧϭⲓⲛϣⲙϣⲉ ⲛⲛⲟϭ</ab>
ⲙⲡⲣⲕⲱ ⲛⲥⲱⲕ ⲛⲛϣⲁϫⲉ ⲛⲛϩⲗⲗⲟ ⲛⲧⲁⲩⲥⲁⲃⲟ ϩⲱⲟⲩ ⲉⲣⲟⲟⲩ ϩⲓⲧⲛ ⲛⲉⲩⲉⲓⲟⲧⲉ ϫⲉ ⲉⲕⲛⲁⲥⲃⲟ ⲉⲧⲙⲛⲧⲣⲙⲛϩⲏⲧ ⲉⲃⲟⲗ [ϩⲓⲧⲟⲟⲧⲟⲩ] ⲁⲩⲱ ϩⲙ ⲡⲉⲩⲟⲉⲓϣ ⲛⲧⲭⲣⲓⲁ ⲛ[………]</ab>
ⲙⲡⲣⲧⲙϩⲉⲛϫⲃⲃⲉⲥ ⲙⲡⲣⲉϥⲣⲛⲟⲃⲉ ⲙⲏⲡⲟⲧⲉ ⲛⲅⲣⲱⲕϩ ϩⲙ ⲡⲕⲱϩⲧ ⲙⲡⲉϥϣ[ⲁϩ]</ab>
ⲙⲡⲣⲧⲱⲛⲕ ϩⲁⲑⲏ ⲛⲟⲩⲣⲉϥⲣⲛⲟⲃⲉ ϫⲉⲕⲁⲁⲥ ⲛⲛⲉϥϩⲙⲟⲟⲥ ⲛⲑⲉ ⲛⲟⲩϭⲟⲣϭⲥ ϩⲓ ⲣⲱⲕ</ab>
ⲙⲡⲣϯ ⲉⲙⲏⲥⲉ ⲙⲡϫⲱⲱⲣⲉ ⲉⲣⲟⲕ ⲕⲁⲛ ⲉⲕϣⲁⲛϯ ϣⲱⲡⲉ ⲛⲑⲉ ⲙⲡⲉⲛⲧⲁϥⲥⲟⲣⲙⲟⲩ</ab>
ⲙⲡⲣϣⲡⲧⲱⲣⲉ ⲡⲁⲣⲁ ⲧⲉⲕϭⲟⲙ ⲁⲩⲱ ⲉⲕϣⲁⲛϣⲡⲧⲱⲣⲉ ϥⲓⲡⲣⲟⲟⲩϣ ⲛⲧⲁⲁⲩ</ab>
ⲙⲡⲣϫⲓϩⲁⲡ ⲙⲛ ⲟⲩⲣⲉϥϯϩⲁⲡ ⲉⲩⲛⲁⲕⲣⲓⲛⲉ ⲅⲁⲣ ⲙⲙⲟϥ ⲕⲁⲧⲁ ⲡⲉϥⲉⲟⲟⲩ</ab>
ⲙⲡⲣⲙⲟⲟϣⲉ ϩⲓ ϩⲓⲏ ⲙⲛ ⲧⲟⲗⲙⲏⲣⲟⲥ ϫⲉⲕⲁⲥ ⲛⲛⲉϥⲧⲱⲟⲩⲛ ⲉϫⲱⲕ ⲛⲧⲟϥ ⲅⲁⲣ ⲉϥⲙⲟⲟϣⲉ ⲕⲁⲧⲁ ⲡⲉϥⲟⲩⲱϣ ⲁⲩⲱ ⲕⲛⲁⲧⲁⲕⲟ ⲡⲉ ϩⲛ ⲧⲉⲕⲙⲛⲧⲁⲑⲏⲧ</ab>
ⲙⲡⲣⲙⲓϣⲉ ⲙⲛ ⲟⲩⲣⲉϥϭⲱⲛⲧ ⲁⲩⲱ ⲙⲡⲣⲙⲟⲟϣⲉ ⲛⲙⲙⲁϥ ϩⲓ ⲡϫⲁⲉⲓⲉ ⲟⲩⲗⲁⲁⲩ ⲅⲁⲣ ⲡⲉ ⲡⲉⲕⲥⲛⲟϥ ⲛⲛⲁϩⲣⲁϥ ⲁⲩⲱ ϥⲛⲁⲧⲁⲩⲟⲕ ⲉϩⲣⲁⲓ ⲉⲡⲙⲁ ⲉⲧⲉⲙⲛⲃⲟⲏⲑⲓⲁ</ab>
ⲙⲡⲣϣⲟϫⲛⲉ ⲙⲛ ⲟⲩⲥⲟϭ ⲙⲛϣϭⲟⲙ ⲙⲙⲟⲟⲩ ⲉⲁⲙⲁϩⲧⲉ ⲛⲛϣⲁϫⲉ</ab>
ⲙⲡⲣⲣϩⲱⲃ ⲉϥϩⲏⲡ ⲙⲡⲉⲙⲧⲟ ⲉⲃⲟⲗ ⲛⲟⲩ[ϣⲙⲙⲟ] ⲛⲅⲥⲟⲟⲩⲛ ⲅⲁⲣ [ⲁⲛ ϫ]ⲉ ⲉⲕⲛⲁⲣⲟⲩ</ab>
ⲙⲡⲣⲟⲩⲉⲛϩⲡⲉⲕϩⲏⲧ ⲉⲣⲱⲙⲉ ⲛⲓⲙ ⲁⲩⲱ ⲙⲡⲣⲧⲁⲗⲉϩⲙⲟⲧ ⲉⲣⲟⲕ</ab>