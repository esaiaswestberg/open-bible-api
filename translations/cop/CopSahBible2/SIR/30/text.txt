ⲡⲉⲧⲙⲉ ⲙⲡⲉϥϣⲏⲣⲉ ϥⲛⲁⲧⲁϣⲉϩⲓⲟⲩⲉ ⲉⲣⲟϥ ϫⲉ ⲉϥⲉⲉⲩⲫⲣⲁⲛⲉ ϩⲛ ⲧⲉϥϩⲁⲏ</ab>
ⲡⲉⲧϯⲥⲃⲱ ⲙⲡⲉϥϣⲏⲣⲉ ϥⲛⲁϫⲓⲉⲟⲟⲩ ⲛϩⲏⲧϥ ⲁⲩⲱ ϥⲛⲁϣⲟⲩϣⲟⲩ ⲙⲙⲟϥ ϩⲓⲱⲱϥ ϩⲛ ⲧⲙⲛⲧⲉ ⲛⲛⲉⲧⲥⲟⲟⲩⲛ ⲙⲙⲟϥ</ab>
ⲡⲉⲧϯⲥⲃⲱ ⲙⲡⲉϥϣⲏⲣⲉ ϥⲛⲁϯⲕⲱϩ ⲛⲛⲉϥϫⲁϫⲉ ⲁⲩⲱ ϥⲛⲁⲧⲉⲗⲏⲗ ⲉⲧⲃⲏⲧϥ [ⲙⲡⲉⲙⲧⲟ] ⲉⲃⲟⲗ ⲛⲛⲉϥϣⲃⲉⲉⲣ</ab>
ⲉⲣϣⲁⲛⲡⲉϥⲉⲓⲱⲧ ⲙⲟⲩ ⲉϥⲛⲁⲣⲑ[ⲉ ⲙ]ⲡⲉⲧⲉ ⲙⲡϥⲙⲟⲩ ϫⲉ ⲁϥⲕⲱ ⲛⲥⲱϥ ⲙⲡⲉⲧⲉⲓⲛⲉ ⲙⲙⲟϥ</ab>
ⲁϥⲛⲁⲩ ⲉϫⲛ ⲡⲉϥⲱⲛϩ ⲁϥⲉⲩⲫⲣⲁⲛⲉ ⲁⲩⲱ ⲙⲡⲉϥⲗⲩⲡ[ⲓ …]ⲛⲁⲙⲟⲩ</ab>
ϫⲉ ⲁϥⲕⲱ ⲛⲟⲩⲧⲁⲓⲕⲃⲁ ⲙⲡⲉⲙⲧⲟ ⲉⲃⲟⲗ ⲛⲛⲉϥϫⲁϫⲉ ⲁⲩⲱ ⲟⲩⲧⲁⲓⲭⲁⲣⲓⲥ ⲛⲛⲉϥϣⲃⲉⲉⲣ</ab>
ⲉⲧⲃⲉ ⲧⲉⲯⲩⲭⲏ ⲛⲛⲉϥϣⲏⲣⲉ ϥⲛⲁⲙⲟⲩⲣ ⲛⲛⲉⲩⲥⲁϣ ⲁⲩⲱ ⲛⲉϥⲙⲛⲧϣⲁⲛϩⲧⲏϥ ⲛⲁϣⲧⲟⲣⲧⲣ ⲉϫⲛ ⲡⲉⲩⲁϣⲕⲁⲕ ⲧⲏⲣϥ</ab>
ϣⲁⲣⲉⲟⲩϩⲧⲟ ⲉⲙⲡⲟⲩⲥⲟⲙϥ ⲉⲓ ⲉⲃⲟⲗ ⲉϥⲛⲁϣⲧ ⲁⲩⲱ ϣⲁⲣⲉⲟⲩϣⲏⲣⲉ ⲉⲁⲩⲕⲁϫⲏⲣ ⲉⲃⲟⲗ ⲛⲥⲱϥ ⲉⲓ ⲉⲃⲟⲗ ⲉϥⲁⲥⲱⲟⲩ</ab>
ϣⲉⲡϣⲡⲡⲉⲕϣⲏⲣⲉ ⲧⲁⲣⲉϥϣⲧⲣⲧⲱⲣⲕ ⲥⲱⲃⲉ ⲛⲙⲙⲁϥ ⲧⲁⲣⲉϥϯⲗⲩⲡⲏ ⲛⲁⲕ</ab>
ⲙⲡⲣⲥⲱⲃⲉ ⲛⲙⲙⲁϥ ϫⲉ ⲛⲉⲕⲙⲕⲁϩ ⲛϩⲏⲧ ⲉϫⲱϥ ⲁⲩⲱ ⲛϥϯⲛⲟⲩϣⲥ ⲛⲛⲉⲕⲛⲁϫⲉ ⲛⲑⲁⲏ</ab>
ⲙⲡⲣϯⲉⲝⲟⲩⲥⲓⲁ ⲛⲁϥ ϩⲛ ⲧⲉϥⲙⲛⲧⲕⲟⲩⲓ</ab>
ⲗⲱϫϩ ⲛⲛⲉϥⲥⲡⲓⲣⲟⲟⲩⲉ ⲉⲛϩⲟⲥⲟⲛ ⲉⲩⲕⲟⲩⲓ ⲡⲉ ϫⲉⲕⲁ[ⲥ ⲛⲛⲉ]ϥⲣ ⲛⲟϭ ⲛϥⲣⲁⲧⲥⲱⲧⲙ ⲛⲥⲱⲕ</ab>
ϯⲥⲃⲱ ⲙⲡⲉⲕϣⲏⲣⲉ ⲛⲅⲣϩⲱⲃ ⲛϩⲏⲧϥ ϫⲉⲕⲁⲁⲥ ⲛⲛⲉⲕϫⲓϫⲣⲟⲡ ϩⲙ ⲡⲉϥϣⲓⲡⲉ</ab>
ⲛⲁⲛⲟⲩ ⲟⲩϩⲏⲕⲉ ⲉϥⲙⲟⲧⲛ ⲉϥϭⲙϭⲟⲙ ϩⲙ ⲡⲉϥⲥⲱⲙⲁ ⲉϩⲟⲩⲉ ⲟⲩⲣⲱⲙⲉ ⲛⲣⲙⲙⲁⲟ ⲉϥϣⲱⲛⲉ ϩⲙ ⲡⲉϥⲥⲱⲙⲁ</ab>
ϥⲥⲟⲧⲡ ⲛϭⲓ ⲟⲩⲙⲧⲟⲛ ⲙⲛ ⲟⲩⲟⲩϫⲁⲓ ⲉϩⲟⲩⲉ ⲛⲟⲩⲃ ⲛⲓⲙ ⲁⲩⲱ ⲟⲩⲥⲱⲙⲁ ⲉϥⲙⲟⲧⲛ ⲉϩⲟⲩⲉ ⲟⲩⲙⲛⲧⲣⲙⲙⲁⲟ ⲉⲙⲛⲧⲥ ⲁⲣⲏϫⲥ</ab>
ⲛⲁⲛⲟⲩ ⲧⲙⲛⲧⲣⲙⲙⲁⲟ ⲁⲛ ⲉϩⲟⲩⲉ ⲟⲩⲥⲱⲙⲁ ⲉϥⲟⲩⲟϫ ⲁⲩⲱ ⲙⲛ ⲟⲩⲛⲟϥ ⲥⲟⲧⲡ ⲉⲡⲟⲩⲛⲟϥ ⲙⲫⲏⲧ</ab>
ⲛⲁⲛⲟⲩ ⲡⲙⲟⲩ ⲉϩⲟⲩⲉ ⲟⲩϭⲓⲛⲱⲛϩ ⲉⲥϩⲟⲟⲩ ⲁⲩⲱ ⲉϩⲟⲩⲉ ⲟⲩϣⲱⲛⲉ ⲉϥⲙⲏⲡ ⲉⲃⲟⲗ ⲉⲧⲃⲉ ϭⲓⲛⲟⲩⲱⲙ</ab>
[ⲟ]ⲩ ⲡⲉ ⲫⲏⲩ ⲛϩⲉⲛⲁⲅⲁⲑⲟⲛ ⲉⲩⲡⲁϩⲧ ⲉϫⲛ ⲟⲩⲧⲁⲡⲣⲟ ⲉⲥϣⲟⲧⲙ ⲙⲛ ϩⲛϭⲓⲛⲟⲩⲟⲟⲙ ⲉⲩϩⲟⲣϭ ⲉϫⲛ ⲟⲩⲧⲁⲫⲟⲥ</ab>
ⲁⲩⲱ ⲟⲩⲧⲁⲗⲟ ⲛⲉⲓⲇⲱⲗⲟⲛ ⲟⲩⲧⲉ ⲅⲁⲣ ⲙⲉϥⲟⲩⲱⲙ ⲟⲩ[ⲧⲉ ⲙⲉϥϣⲱⲗ]ⲙ ⲧⲁⲓ ⲧⲉ ⲑⲉ ⲙⲡⲉⲧⲉⲣⲉⲡϫⲟⲉ[ⲓⲥ …] ⲛϩⲏⲧϥ</ab>
ⲉϥϭⲱϣⲧ ⲉⲣⲟⲟⲩ ϩⲛ ⲛⲉϥⲃⲁⲗ ⲉϥⲁϣ[ⲁ]ϩ[ⲟ]ⲙ ⲛⲑⲉ ⲛⲟⲩⲥⲓⲟⲩⲣ ⲉϥϩⲟⲗϭ ⲉⲩⲡⲁⲣⲑⲉⲛⲟⲥ ⲉϥⲁϣⲁϩⲟⲙ</ab>
ⲙⲡⲣϯⲡⲉⲕϩⲏⲧ ⲉⲩⲗⲩⲡⲏ ⲁⲩⲱ ⲙⲡⲣⲑⲗⲓⲃⲉ ⲙⲙⲟⲕ ϩⲙ ⲡⲉⲕϣⲟϫⲛⲉ</ab>
ⲡⲟⲩⲛⲟϥ ⲙⲫⲏⲧ ⲡⲉ ⲡⲱⲛϩ ⲙⲡⲣⲱⲙⲉ ⲁⲩⲱ ⲟⲩⲧⲉⲗⲏⲗ ⲙⲡⲣⲱⲙⲉ ⲡⲉ ⲟⲩⲛⲟϭ ⲛⲁϩⲉ</ab>
ⲥⲗⲥⲗⲧⲉⲕⲯⲩⲭⲏ ⲛⲅⲡⲁⲣⲁⲕⲁⲗⲉⲓ ⲙⲡⲉⲕϩⲏⲧ ⲁⲩⲱ ⲙⲁⲣⲉⲧⲗⲩⲡⲏ ⲟⲩⲉ ⲛⲥⲁⲃⲟⲗ ⲙⲙⲟⲕ ⲁⲧⲗⲩⲡⲏ ⲅⲁⲣ ⲧⲁⲕⲉϩⲁϩ ⲁⲩⲱ ⲙⲛϩⲏⲩ ⲛϩⲏⲧⲥ</ab>
ϣⲁⲣⲉⲟⲩⲕⲱϩ ⲙⲛ ⲟⲩϭⲱⲛⲧ ⲧⲥⲃⲕⲉ ⲛⲉϩⲟⲟⲩ ⲁⲩⲱ ϣⲁⲣⲉⲡⲣⲟⲟⲩϣ ⲉⲓⲛⲉ ⲛⲧⲙⲛⲧϩⲗⲗⲟ ϩⲁⲑⲏ ⲙⲡⲉⲥⲟⲩⲟⲉⲓϣ</ab>
ⲛⲑⲉ ⲙⲡⲉⲧⲥⲣⲓⲧ ϩⲓⲡⲁϩⲟⲩ ⲛⲛⲉⲧϫⲱⲱⲗⲉ ⲁⲩⲱ ⲁⲓⲙⲉϩⲧⲁϩⲣⲱⲧ ⲛⲑⲉ ⲙⲡⲉⲧϫⲱⲱⲗⲉ ⲁⲓⲡⲱϩ ϩⲙ ⲡⲉⲥⲙⲟⲩ ⲙⲡϫⲟⲉⲓⲥ</ab>
ⲁⲛⲁⲩ ϫⲉ ⲛⲧⲁⲓϣⲡϩⲓⲥⲉ ⲛⲁⲓ ⲙⲁⲩⲁⲁⲧ ⲁⲗⲗⲁ ⲛⲟⲩⲟⲛ ⲛⲓⲙ ⲉⲧϣⲓⲛⲉ ⲛⲥⲁ ⲧⲉⲥⲃⲱ</ab>
[ⲥⲱⲧⲙ ⲉⲣⲟⲓ] ⲛⲁⲡⲏⲩⲉ ⲙⲡⲗⲁⲟⲥ [ⲁⲩⲱ] ⲛⲛⲟϭ ⲛⲛⲉⲕⲕⲗⲏⲥⲓⲁ ϫⲓⲥⲙⲏ</ab>
[ⲙⲡⲣ]ϯϩⲧⲟⲣ ⲙⲡⲉⲕϣⲏⲣⲉ ⲙⲛ ⲧⲉⲕⲥϩⲓⲙⲉ ⲁⲩⲱ ⲡⲉⲕⲥⲟⲛ ⲙⲛ ⲡⲉⲕϣⲃⲏⲣ ⲉϩⲣⲁⲓ ⲉϫⲱⲕ ⲉⲕⲟⲛϩ ⲙⲡⲣϯⲡⲉⲕⲭⲣⲏⲙⲁ ⲛⲕⲉⲟⲩⲁ ϫⲉ ⲛⲉⲕⲣϩⲧⲏⲕ ⲛⲅⲥⲟⲡⲥ ⲉⲧⲃⲏⲧⲟⲩ</ab>
ⲉⲛϩⲟⲥⲟⲛ ⲉⲕⲟⲛϩ ⲉⲩⲛⲛⲓϥⲉ ⲛϩⲏⲧⲕ ⲙⲡⲣⲧⲁⲛϩⲟⲩⲧⲕ ⲙⲡⲥⲁⲣⲝ ⲛⲓⲙ</ab>
ⲛⲁⲛⲟⲩⲥ ⲅⲁⲣ ⲉⲧⲣⲉⲛⲉⲕϣⲏⲣⲉ ⲧⲟⲃϩⲕ ⲉϩⲟⲩⲉ ϭⲱϣⲧ ⲉⲧⲟⲟⲧⲟⲩ ⲛⲛⲉⲕϣⲏⲣⲉ</ab>
ϣⲱⲡⲉ ⲉⲕϫⲟⲥⲉ ⲉⲣⲟⲟⲩ ϩⲛ ⲛⲉⲕϩⲃⲏⲩⲉ ⲧⲏⲣⲟⲩ ⲙⲡⲣϯⲧⲱⲗⲙ ⲙⲡⲉⲕⲉⲟⲟⲩ</ab>
ϩⲛ ⲑⲁⲏ ⲛⲛⲉϩⲟⲟⲩ ⲙⲡⲉⲕⲱⲛϩ ⲁⲩⲱ ϯ ⲛⲧⲉⲕⲕⲗⲏⲣⲟⲛⲟⲙⲓⲁ ⲙⲡⲉⲟⲩⲟⲉⲓϣ ⲙⲡⲉⲕⲙⲟⲩ</ab>
ϯⲧⲱϩ ϩⲓ ϭⲉⲣⲱⲃ ϩⲓ ⲉⲧⲡⲱ ⲛⲟⲩⲉⲓⲱ ⲁⲩⲱ ⲟⲩⲟⲉⲓⲕ ⲙⲛ ⲟⲩⲥⲃⲱ ⲙⲛ ⲟⲩϩⲱⲃ ⲛⲟⲩϩⲙϩⲁⲗ</ab>
ⲁⲣⲓϩⲱⲃ ϩⲛ ⲡⲉⲕϩⲙϩⲁⲗ ⲧⲁⲣⲉⲕϩⲉ ⲉⲩⲙⲧⲟⲛ ⲃⲉϣⲧⲟⲟⲧⲕ ⲛⲁϥ ⲧⲁⲣⲉϥϣⲓⲛⲉ ⲛⲥⲁ ⲟⲩⲙⲛⲧⲣⲙϩⲉ</ab>
ϣⲁⲣⲉⲟⲩⲛⲁϩⲃ ⲙⲛ ⲟⲩⲙⲟⲩⲥ ⲕⲗϫⲟⲩⲙⲁⲕϩ ⲁⲩⲱ ϩⲛⲙⲟⲕϩⲥ ⲙⲛ ϩⲛⲃⲁⲥⲁⲛⲟⲥ ⲛⲟⲩϩⲙϩⲁⲗ ⲉϥϩⲟⲟⲩ</ab>
ⲛⲟϫϥ ⲉⲩϩⲱⲃ ϫⲉ ⲛⲛⲉϥⲟⲩⲱⲥϥ</ab>
ϣⲁⲣⲉⲡⲟⲩⲱⲥϥ ⲅⲁⲣ ⲧⲥⲁⲃⲟⲟⲩ ⲉⲩⲛⲟϭ ⲛⲕⲁⲕⲓⲁ</ab>
ⲛⲟϫϥ ⲉⲩϩⲱⲃ ⲛϣⲟⲩⲣⲟϥ ⲉϥⲧⲙⲥⲱⲧⲙ ⲙⲁⲧⲁϣⲉ ⲛⲉϥⲡⲁⲓⲇⲉⲥ ⲁⲩⲱ ⲙⲡⲣⲣϩⲟⲩⲟ ⲙⲛ ⲥⲁⲣⲝ ⲛⲓⲙ ⲁⲩⲱ ⲙⲡⲣⲣⲗⲁⲁⲩ ⲁϫⲛ ϫⲛⲟⲩⲕ</ab>
ⲉϣϫⲉ ⲟⲩⲛⲧⲕ ϩⲙϩⲁⲗ ⲙⲁⲣⲉϥⲣⲧⲉⲕϩⲉ ϫⲉ ⲛⲧⲁⲕⲕⲁⲁϥ ⲛⲁⲕ ϩⲛ ⲟⲩⲥⲛⲟϥ ⲉϣϫⲉ ⲟⲩⲛⲧⲕ ϩⲙϩⲁⲗ ⲁⲛⲓϥ ⲛⲉⲙⲁⲕ ⲉϩⲣⲁⲓ ϩⲱⲥ ⲥⲟⲛ ⲛⲅⲙⲟⲣϥ ⲉⲣⲟⲕ ⲛⲑⲉ ⲛⲧⲉⲕⲯⲩⲭⲏ</ab>
ⲉⲕϣⲁⲛⲑⲙⲕⲟϥ ϥⲛⲁⲧⲱⲟⲩⲛ ⲛϥⲡⲱⲧ ⲁⲩⲱ ⲉⲕⲛⲁϣⲓⲛⲉ ⲛⲥⲱϥ ϩⲛ ⲁϣ ⲛϩⲓⲏ</ab>