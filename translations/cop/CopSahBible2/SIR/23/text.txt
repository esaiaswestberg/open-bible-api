ⲡϫⲟⲉⲓⲥ ⲡⲓⲱⲧ ⲡϫⲟⲉⲓⲥ ⲙⲡⲁⲱⲛϩ ⲙⲡⲣⲕⲁⲁⲧ ⲛⲥⲱⲕ ϩⲙ ⲡⲉⲩϣⲟϫⲛⲉ ⲁⲩⲱ ⲙⲡⲣⲕⲁⲁⲧ ⲉϩⲉ ⲛϩⲏⲧⲟⲩ</ab>
ⲛⲓⲙ ⲡⲉⲧⲛⲁⲉⲓⲛⲉ ⲛϩⲉⲛⲙⲁⲥⲧⲓⲅⲝ ⲉϫⲛ ⲛⲁⲙⲉⲉⲩⲉ ⲁⲩⲱ ⲟⲩⲥⲃⲱ ⲛⲥⲟⲫⲓⲁ ⲉϫⲛ ⲡⲁϩⲏⲧ ϫⲉⲕⲁⲥ ⲛⲛⲉⲩϯⲥⲟ ⲉϫⲛ ⲛⲁⲙⲛⲧⲁⲧⲥⲟⲟⲩⲛ</ab>
ϫⲉ ⲛⲉⲛⲁⲟⲃϣⲥ ⲁϣⲁⲓ ⲛⲧⲉⲛⲁⲛⲟⲃⲉ ⲣϩⲟⲩⲟ ⲛⲧⲁϩⲉ ⲙⲡⲉⲙⲧⲟ ⲉⲃⲟⲗ ⲛⲛⲁϫⲁϫⲉ ⲁⲩⲱ ⲛⲧⲉⲡⲁϫⲁϫⲉ ⲣⲁϣⲉ ⲙⲙⲟⲓ</ab>
ⲡϫⲟⲉⲓⲥ ⲡⲓⲱⲧ ⲡⲛⲟⲩⲧⲉ ⲙⲡⲁⲱⲛϩ ⲙⲡⲣϯ ⲛⲁⲓ ⲛⲟⲩⲙⲛⲧⲧⲁⲥⲃⲁⲗ</ab>
[ⲁⲩⲱ ⲕⲧⲟ] ⲉⲃⲟⲗ ⲙⲙⲟⲓ ⲛⲛⲉⲡⲓⲑⲩⲙⲓⲁ</ab>
[ⲙⲡⲣ]ⲧⲣⲉⲟⲩⲙⲛⲧⲙⲁⲓⲥϩⲓⲙⲉ [ⲧⲁ]ϩⲟⲓ ⲙⲛ ⲟⲩⲟⲩⲱϣ ⲛⲧⲉ ⲑⲏ ⲙⲡⲣⲧⲁⲁⲧ ⲉⲧⲟⲟⲧⲥ ⲛⲟⲩⲯⲩⲭⲏ ⲛⲁⲧⲃⲁⲗ ⲧⲉⲥⲃⲱ ⲛⲧⲧⲁⲡⲣⲟ</ab>
ⲥⲱⲧⲙ ⲛⲁϣⲏⲣⲉ ⲉⲧⲉⲥⲃⲱ ⲛⲧⲧⲁⲡⲣⲟ ⲁⲩⲱ ⲡⲉⲧϩⲁⲣⲉϩ ⲉⲣⲟⲥ ⲛⲛⲉϥⲧⲁⲕⲟ</ab>
ⲁⲩⲱ ⲥⲉⲛⲁⲧⲁϩⲟⲥ ϩⲓ ⲛⲉϥⲥⲡⲟⲧⲟⲩ ⲡⲣⲉϥⲣⲛⲟⲃⲉ ⲙⲛ ⲡⲣⲉϥⲥⲁϩⲟⲩ ⲙⲛ ⲡϫⲁⲥⲓϩⲏⲧ ⲛⲁⲥⲕⲁⲛⲇⲁⲗⲓⲍⲉ ⲛϩⲏⲧⲟⲩ</ab>
ⲙⲡⲣⲧⲥⲁⲃⲉⲣⲱⲕ ⲉⲱⲣⲕ ⲁⲩⲱ ⲙⲡⲣⲧⲟⲡⲕ ⲉⲧⲁⲩⲉⲡⲣⲁⲛ ⲙⲡⲉⲧⲟⲩⲁⲁⲃ</ab>
ⲛⲑⲉ ⲅⲁⲣ ⲛⲟⲩϩⲙϩⲁⲗ ⲉⲩϫⲛⲟ ⲙⲙⲟϥ ⲛϩⲁϩ ⲛⲥⲟⲡ ⲉⲛϥⲛⲁⲣⲃⲟⲗ ⲁⲛ ⲉⲥⲏϣⲉ ⲧⲁⲓ ⲧⲉ ⲑⲉ ⲙⲡⲉⲧⲱⲣⲕ ⲉϥⲧⲁⲩⲟ ⲙⲡⲣⲁⲛ ⲛϩⲁϩ ⲛⲥⲟⲡ ⲉⲛϥⲛⲁⲧⲃⲃⲟ ⲁⲛ ⲉⲛⲟⲃⲉ</ab>
ⲟⲩⲣⲱⲙⲉ ⲛⲣⲉϥⲁϣⲁⲓ ⲛⲱⲣⲕ ϥⲛⲁⲙⲟⲩϩ ⲛⲁⲛⲟⲙⲓⲁ ⲁⲩⲱ ⲛⲛⲉⲙⲁⲥⲧⲓⲅⲝ ⲕⲁⲡⲉϥⲏⲓ ⲉϥϣⲁⲛⲣϩⲧⲏϥ ⲡⲉϥⲛⲟⲃⲉ ⲛϩⲏⲧϥ ⲕⲁⲛ ⲉϥϣⲁⲛⲟⲃϣϥ ⲁϥⲣⲛⲟⲃⲉ ⲥⲛⲁⲩ ⲁⲩⲱ ⲉϣⲱⲡⲉ ⲛⲧⲁϥⲱⲣⲕ ⲉⲡϫⲓⲛϫⲏ ⲛϥⲛⲁⲧⲙⲁⲉⲓⲟ ⲁⲛ ⲡⲉϥⲏⲓ ⲅⲁⲣ ⲛⲁⲙⲟⲩϩ ⲙⲙⲟⲭⲥ</ab>
ⲟⲩϣⲁϫⲉ ⲉϥϭⲟⲟⲗⲉ ⲙⲡⲙⲟⲩ ⲛⲛⲉⲩϭⲛⲧϥ ϩⲛ ⲧⲉ[ⲕⲗ]ⲏⲣⲟⲛⲟⲙⲓⲁ ⲛⲓⲁⲕⲱⲃ ⲛⲁⲓ ⲅⲁⲣ ⲧ[ⲏⲣ]ⲟⲩ ⲛⲁⲟⲩⲉ ⲛⲛⲣⲙⲛⲛⲟ[ⲩⲧⲉ] ⲁⲩⲱ ⲛⲉ…ⲛⲧⲟⲩ ϩⲛ ⲛⲟⲃⲉ</ab>
ⲙⲡⲣⲧ[ⲥⲁⲃ]ⲉⲧⲉⲕⲧⲁⲡⲣⲟ ⲉⲥⲃⲱ ⲉⲥϩⲟⲟⲩ ϫⲉ ⲟⲩⲛϣⲁϫⲉ ⲛⲛⲟⲃⲉ ⲛϩⲏⲧⲥ</ab>
ⲁⲣⲓⲡⲙⲉⲉⲩⲉ ⲙⲡⲉⲕⲉⲓⲱⲧ ⲙⲛ ⲧⲉⲕⲙⲁⲁⲩ ⲉⲕⲛⲁⲥⲱⲟⲩϩ ⲅⲁⲣ ⲉϩⲟⲩⲛ ϩⲛ ⲧⲙⲏⲧⲉ ⲛϩⲉⲛⲛⲟϭ ⲙⲏⲡⲟⲧⲉ ⲛⲅⲣⲡⲱⲃϣ ⲙⲡⲉⲩⲙⲧⲟ ⲉⲃⲟⲗ ⲛⲅⲣⲥⲟϭ ⲛⲧⲉⲕⲧⲟⲡⲥ ⲛⲅⲟⲩⲱϣ ⲉⲛⲉⲙⲡⲟⲩϫⲡⲟⲕ ⲛⲅⲥϩⲟⲩⲣⲡⲉϩⲟⲟⲩ ⲛⲧⲁⲩⲙⲁⲥⲧⲕ</ab>
ⲟⲩⲣⲱⲙⲉ ⲉϥⲧⲁⲡⲏⲩ ⲉϩⲛϣⲁϫⲉ ⲛⲛⲟϭⲛⲉϭ ⲛⲛⲉϥϫⲓⲥⲃⲱ ⲛⲛⲉϥϩⲟⲟⲩ ⲧⲏⲣⲟⲩ</ab>
ϩⲱⲃ ⲥⲛⲁⲩ ⲛⲉϣⲁⲩⲧⲁϣⲉⲛⲟⲃⲉ ⲁⲩⲱ ⲡⲙⲉϩϣⲟⲙⲛⲧ ϣⲁϥⲉⲓⲛⲉ ⲛⲟⲩⲟⲣⲅⲏ</ab>
ⲟⲩⲯⲩⲭⲏ ⲛϩⲏⲧ ϣⲏⲙ ⲛⲑⲉ ⲛⲟⲩⲕⲱϩⲧ ⲉϥⲙⲟⲩϩ ⲁⲩⲱ ⲟⲩⲣⲱⲙⲉ ⲙⲡⲟⲣⲛⲟⲥ ϩⲙ ⲡⲥⲱⲙⲁ ⲛⲧⲉϥⲥⲁⲣⲝ ⲁⲩⲱ ⲛⲉϥⲕⲁⲧⲟⲟⲧϥ ⲉⲃⲟⲗ ⲉⲙⲡϥϫⲉⲣⲉⲟⲩⲕⲱϩⲧ ⲟⲉⲓⲕ ⲛⲓⲙ ϩⲟⲗϭ ⲛⲟⲩⲣⲱⲙⲉ ⲙⲡⲟⲣⲛⲟⲥ ⲁⲩⲱ ⲛⲉϥⲕⲁⲧⲟⲟⲧϥ ⲉⲃⲟⲗ ⲉⲙⲡϥⲙⲟⲩ</ab>
ⲟⲩⲣⲱⲙⲉ ⲉϥⲧⲱⲟⲩⲛ ϩⲓ ⲡⲉϥϭⲗⲟϭ ⲉϥϫⲱ ⲙⲙⲟⲥ ϩⲙ ⲡⲉϥϩⲏⲧ ϫⲉ ⲛⲓⲙ ⲡⲉⲧⲛⲁⲩ ⲉⲣⲟⲓ ⲡⲕⲁⲕⲉ ⲙⲡⲁⲕⲱⲧⲉ ⲁⲩⲱ ⲛ[ⲓϫ]ⲟ ϩⲱⲃⲥ ⲙⲙⲟⲓ [ⲙⲛ] ⲗⲁⲁⲩ ⲛⲁⲩ ⲉⲣⲟⲓ ⲉⲓⲣϩ[ⲟⲧⲉ] ϩⲏⲧϥ ⲛⲛⲓⲙ ⲙⲡⲉⲧϫⲟⲥⲉ ⲛⲁⲣⲡⲙⲉⲉⲩⲉ [ⲁⲛ] ⲛⲛⲁⲛⲟⲃⲉ</ab>
ⲛⲃⲁⲗ ⲛⲛⲣⲱⲙⲉ ⲛⲉⲧϥⲣϩⲟ[ⲧⲉ] ϩⲏⲧⲟⲩ ⲛϥⲉⲓⲙⲉ ⲁⲛ ϫⲉ ⲛⲃⲁⲗ ⲙⲡϫⲟⲉⲓⲥ ⲟ ⲛⲟⲩⲟⲉⲓⲛ ⲉⲡⲣⲏ ⲛⲟⲩⲧⲃⲁ ⲛⲕⲱⲃ ⲉⲩϭⲱϣⲧ ⲉϫⲛ ⲛⲉϩⲓⲟⲟⲩⲉ ⲧⲏⲣⲟⲩ ⲛⲛⲣⲱⲙⲉ ⲁⲩⲱ ⲉⲩⲛⲁⲩ ⲉⲙⲙⲁ ⲉⲑⲏⲡ</ab>
ⲉⲙⲡⲁⲧϥⲥⲛⲧⲛⲕⲁ ⲛⲓⲙ ⲥⲉⲟⲩⲟⲛϩ ⲉⲣⲟϥ ⲁⲩⲱ ⲟⲩⲟⲛ ⲛⲓⲙ ⲙⲛⲛⲥⲁ ⲧⲣⲉϥϫⲟⲕⲟⲩ ⲉⲃⲟⲗ</ab>
ⲥⲉⲛⲁϫⲓⲕⲃⲁ ⲙⲡⲁⲓ ϩⲛ ⲛⲉⲡⲗⲁⲧⲓⲁ ⲛⲟⲩⲡⲟⲗⲓⲥ ⲁⲩⲱ ⲥⲉⲛⲁϭⲟⲡϥ ϩⲙ ⲡⲉⲧⲉⲙⲡϥⲙⲉⲉⲩⲉ ⲉⲣⲟϥ</ab>
ⲧⲁⲓ ⲟⲛ ⲧⲉ ⲑⲉ ⲛⲟⲩⲥϩⲓⲙⲉ ⲉⲥⲛⲁⲕⲁⲡⲉⲥϩⲁⲓ ⲛⲥⲱⲥ ⲛⲥϫⲡⲉϣⲏⲣⲉ ⲙⲛ ⲕⲉⲟⲩⲁ</ab>
ϣⲟⲣⲡ ⲙⲉⲛ ϫⲉ ⲁⲥⲣⲁⲧⲥⲱⲧⲙ ⲛⲥⲁ ⲡⲛⲟⲙⲟⲥ ⲙⲡⲉⲧϫⲟⲥⲉ ⲡⲙⲉϩⲥⲛⲁⲩ ϫⲉ ⲁⲥⲣⲛⲟⲃⲉ ⲉⲡⲉⲥϩⲁⲓ ⲡⲙⲉϩϣⲟⲙⲛⲧ ⲛⲧⲁⲥⲣⲛⲟⲉⲓⲕ ϩⲛ ⲟⲩⲡⲟⲣⲛⲓⲁ ⲁⲩⲱ ⲁⲥϫⲡⲉϣⲏⲣⲉ ⲙⲛ ⲕ[ⲉⲟⲩⲁ]</ab>
ⲉⲩⲉⲛⲧⲁⲓ ⲉⲃⲟⲗ ⲉⲧⲙⲏⲧⲉ ⲛⲟⲩⲙⲏⲏϣⲉ ⲁⲩⲱ ⲉⲩⲉϭⲛⲡϣⲓⲛⲉ ⲛⲛⲉⲥϣⲏⲣⲉ</ab>
ⲛⲛⲉⲛⲉⲥϣⲏⲣⲉ ϫⲉⲛⲟⲩⲛⲉ ⲉⲃⲟⲗ ⲁⲩⲱ ⲛⲉⲛⲉⲥⲕⲗⲁⲇⲟⲥ ⲧⲁⲩⲉⲕⲁⲣⲡⲟⲥ</ab>
ⲥⲛⲁⲕⲁⲡⲉⲥⲣⲡⲙⲉⲉⲩⲉ ⲉⲛ[ⲥⲁϩⲟⲩ …]</ab>
ⲁⲩⲱ ⲥⲉ[ⲛⲁⲉ]ⲓⲙⲉ ⲛϭⲓ ⲛⲉⲛⲧⲁⲩϣⲱ[ϫⲡ] ϫⲉ ⲙⲛ [ⲡⲉⲧ]ⲛⲁⲛⲟⲩϥ ⲉⲑⲟⲧⲉ ⲙⲡϫⲟ[ⲉⲓⲥ] ⲁⲩⲱ ⲙⲛ ⲡⲉⲧϩⲟⲗϭ ⲉϯϩⲧⲏⲕ ⲉⲛⲉϥⲉⲛⲧⲟⲗⲏ</ab>
<gap reason=""/>