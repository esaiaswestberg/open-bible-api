ⲡϫⲟⲉⲓⲥ ⲁϥⲥⲛⲧⲡⲣⲱⲙⲉ ⲉⲃⲟⲗ ϩⲛ ⲟⲩⲕⲁϩ ⲁⲩⲱ ⲟⲛ ⲉϥⲛⲁⲕⲧⲟϥ ⲉⲣⲟϥ</ab>
ⲟⲩⲏⲡⲉ ⲛϩⲟⲟⲩ ⲙⲛ ⲟⲩⲟⲩⲟⲉⲓϣ ⲡⲉⲛⲧⲁϥⲧⲁⲁⲩ ⲛⲁϥ ⲁⲩⲱ ⲁϥϯ ⲛⲁⲩ ⲛⲧⲉⲝⲟⲩⲥⲓⲁ ⲉⲛⲉⲧϩⲓϫⲱϥ</ab>
ⲁϥϯ ϩⲓⲱⲟⲩ ⲛⲟⲩϭⲟⲙ ⲕⲁⲧⲁ ⲣⲟⲟⲩ ⲁϥⲧⲁⲙⲓⲟⲟⲩ ⲕⲁⲧⲁ ⲧⲉϥϩⲓⲕⲱⲛ</ab>
ⲁϥⲕⲁⲧⲉⲩϩⲟⲧⲉ ϩⲓϫⲛ ⲥⲁⲣⲝ ⲛⲓⲙ ⲉⲧⲣⲉⲩⲣϫⲟⲉⲓⲥ ⲉϫⲛ ⲛⲉⲑⲏⲣⲓⲟⲛ ⲙⲛ ⲛϩⲁⲗⲁⲧⲉ</ab>

ⲟⲩϣⲟϫⲛⲉ ⲙⲛ ⲟⲩⲥⲃⲱ ⲙⲛ ⲟⲩⲗⲁⲥ ⲙⲛ ϩⲛⲃⲁⲗ ⲙⲛ ϩⲛⲙⲁⲁϫⲉ ⲁϥϯ ⲛⲁⲩ ⲛⲟⲩϩⲛⲧ ⲉⲙⲉⲉⲩⲉ</ab>
ⲁϥⲙⲁϩⲟⲩ ⲛⲥⲃⲱ ⲙⲙⲛⲧⲣⲙⲛϩⲏⲧ ⲁϥⲧⲟⲩⲟⲟⲩ ⲉⲛⲁⲅⲁⲑⲟⲛ ⲙⲛ ⲙⲡⲉⲑⲟⲟⲩ</ab>
ⲁϥⲕⲁⲛⲉⲩⲃⲁⲗ ϩⲓϫⲛ ⲛⲉⲩϩⲏⲧ ⲉⲧⲥⲁⲃⲟⲟⲩ ⲉⲙⲙⲛⲧⲛⲟϭ ⲛⲛⲉϥϩⲃⲏⲩⲉ</ab>
ⲁⲩⲱ ⲉϣⲟⲩϣⲟⲩ ⲙⲙⲟⲟⲩ ϩⲛ ⲛⲉϥϣⲡⲏⲣⲉ</ab>
ⲁⲩⲱ ⲥⲉⲛⲁⲥⲙⲟⲩ ⲉⲡⲣⲁⲛ ⲙⲡⲧⲃⲃⲟ ϫⲉ ⲉⲩⲉϫⲱ ⲛⲧⲙⲛⲧⲛⲟϭ ⲛⲛⲉϥϩⲃⲏⲩⲉ</ab>
<gap reason="lacuna"/> ⲁϥⲧ <gap reason="lacuna"/> ⲛⲟⲙ[ⲟⲥ] <gap reason="lacuna"/></ab>
ⲁϥ <gap reason="lacuna"/> [ⲛⲙⲙ]ⲁⲩ ⲛⲧⲇⲓⲁⲑⲏⲕⲏ <gap reason="lacuna"/> ⲁⲩⲱ [ⲁϥⲧⲥⲁ]ⲃⲟⲟⲩ ⲉⲛⲉϥϩⲁⲡ</ab>
ⲁⲛⲉ[ⲩⲃⲁⲗ ⲛⲁ]ⲩ ⲉⲧⲙⲛⲧⲛⲟϭ ⲙⲡⲉϥⲉⲟⲟⲩ ⲁⲩⲱ ⲁⲛⲉⲩⲙⲁⲁϫⲉ ⲥⲱⲧⲙ ⲉⲡⲉⲟⲟⲩ ⲛⲧⲉϥⲥⲙⲏ</ab>
ⲁϥϫⲟⲟⲥ ⲛⲁⲩ ϫⲉ ⲁⲣⲉϩ ⲉⲣⲱⲧⲛ ⲉⲡⲉⲑⲟⲟⲩ ⲛⲓⲙ ⲁϥϩⲱⲛ ⲉⲧⲟⲟⲧϥ ⲙⲡⲟⲩⲁ ⲡⲟⲩⲁ ⲉⲧⲃⲉ ⲡⲉⲧϩⲓⲧⲟⲩⲱϥ</ab>
ⲛⲉⲩϩⲓⲟⲟⲩⲉ ⲙⲡⲉϥⲙⲧⲟ ⲉⲃⲟⲗ ⲛⲟⲩⲟⲉⲓϣ ⲛⲓⲙ ⲥⲉⲛⲁϩⲱⲡ ⲁⲛ ⲉⲛⲉϥⲃⲁⲗ</ab>

ⲁϥⲕⲁⲑⲓⲥⲧⲁ ⲛⲟⲩⲛⲟϭ ⲉϫⲛ ⲫⲉⲑⲛⲟⲥ ⲫⲉⲑⲛⲟⲥ ⲧⲙⲉⲣⲓⲥ ϩⲱⲱϥ ⲙⲡϫⲟⲉⲓⲥ ⲡⲉ ⲡⲓⲥⲣⲁⲏⲗ</ab>

ⲛⲉⲩϩⲃⲏⲩⲉ ⲧⲏⲣⲟⲩ ⲟ ⲛⲑⲉ ⲙⲡⲣⲏ ⲙⲡⲉϥⲙⲧⲟ ⲉⲃⲟⲗ ⲁⲩⲱ ⲛⲉϥⲃⲁⲗ ϭⲱϣⲧ ⲉϫⲛ ⲛⲉⲩϩⲓⲟⲟⲩⲉ ⲛⲟⲩⲟⲉⲓϣ ⲛⲓⲙ</ab>
ⲙⲡⲉⲛⲉⲩϫⲓⲛϭⲟⲛⲥ ϩⲱⲡ ⲉⲣⲟϥ ⲁⲩⲱ ⲛⲉⲩⲛⲟⲃⲉ ⲧⲏⲣⲟⲩ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ</ab>

ⲙⲙⲛⲧⲛⲁ ⲙⲡⲣⲱⲙⲉ ⲉⲩⲟ ⲛⲑⲉ ⲛⲟⲩⲥⲫⲣⲁⲅⲓⲥ ⲛⲉⲙⲁϥ ⲁⲩⲱ ⲡⲉϩⲙⲟⲧ ⲙⲡⲣⲱⲙⲉ ⲉϥⲛⲁⲁⲣⲉϩ ⲉⲣⲟϥ ⲛⲑⲉ ⲛⲟⲩⲕⲁⲕⲉ ⲛⲃⲁⲗ ⲁⲛ[ <gap reason="lacuna"/> ⲧ]ⲃⲃⲟ <gap reason="lacuna"/><gap reason="lacuna"/> ⲙⲙⲛⲧⲛⲟϭ [ⲛⲛⲉ]ϥϩⲃⲏⲩⲉ</ab>
[ⲙⲛⲛ]ⲥⲁ ⲛⲁⲓ ϥⲛⲁⲧⲱⲟⲩ[ⲛ ⲛϥ]ⲧⲱⲱⲃⲉ ⲛⲁⲩ ⲛϥϯ ⲛⲁⲩ ⲧⲟⲩⲉⲓⲟ ⲉϫⲛ [ⲧⲉⲩⲁ]ⲡⲉ</ab>
ϣⲁⲧⲛ ⲛⲉⲧⲛⲁⲣϩⲧⲏⲩ ⲛⲧⲁϥϯ ⲛⲁⲩ ⲛⲧⲉϩⲓⲏ ⲛⲕⲟⲧⲟⲩ ⲁⲩⲱ ⲁϥⲥⲉⲡⲥ ⲛⲉⲛⲧⲁⲩⲕⲱ ⲛⲥⲱⲟⲩ ⲛⲑⲩⲡⲟⲙⲟⲛⲏ</ab>
ⲕⲟⲧⲕ ⲉⲡϫⲟⲉⲓⲥ ⲛⲅⲕⲱ ⲛⲥⲱⲕ ⲙⲡⲛⲟⲃⲉ ⲛⲅⲥⲟⲡⲥ ⲙⲡⲉϥⲙⲧⲟ ⲉⲃⲟⲗ ⲛⲅⲧⲥⲃⲕⲉⲛⲉⲕϫⲣⲟⲡ</ab>
ⲕⲟⲧⲕ ⲉⲡϫⲟⲉⲓⲥ ⲛⲅⲗⲟ ϩⲁ ⲡϫⲓⲛϭⲟⲛⲥ ⲛⲅⲙⲉⲥⲧⲉⲛⲃⲟⲧⲉ ⲉⲙⲁⲧⲉ</ab>
ⲛⲓⲙ ⲡⲉⲧⲛⲁⲥⲙⲟⲩ ⲉⲡⲉⲧϫⲟⲥⲉ ϩⲛ ⲁⲙⲛⲧⲉ ⲉⲡⲙⲁ ⲛⲛⲉⲧⲟⲛϩ ⲉⲧϯ ⲛⲟⲩⲙⲛⲧⲣϩⲧⲏϥ</ab>
ⲛⲧⲙⲛⲧⲣⲙⲛϩⲏⲧ ϣⲟⲟⲡ ⲁⲛ ϩⲙ ⲡⲉⲧⲙⲟⲟⲩⲧ ⲛⲑⲉ ⲟⲛ ⲉⲧⲉⲛϥϣⲟⲟⲡ ⲁⲛ ⲡⲉⲧⲟⲛϩ ⲙⲛ ⲡⲉⲧⲙⲟⲧⲛ ⲡⲉⲧⲛⲁⲥⲙⲟⲩ ⲉⲡϫⲟⲉⲓⲥ</ab>
ϫⲉ ⲟⲩⲛⲟϭ ⲧⲉ ⲧⲙⲛⲧⲛⲁ ⲙⲡϫⲟⲉⲓⲥ ⲁⲩⲱ ⲛⲉϥⲕⲱ ⲉⲃⲟⲗ ⲛⲛⲉⲧⲕⲧⲟ ⲙⲙⲟⲟⲩ ⲉⲣⲟϥ</ab>
ⲙⲛϣϭⲟⲙ ⲅⲁⲣ ⲉⲧⲣⲉϩⲱⲃ ⲛⲓⲙ ϣⲱⲡⲉ ⲛⲣⲣⲱⲙⲉ ϫⲉ ⲟⲩϣⲁⲉⲛⲉϩ ⲁⲛ ⲡⲉ ⲡϣⲏⲣⲉ ⲛⲣⲣⲱⲙⲉ</ab>
ⲟⲩ ⲡⲉⲧⲟ ⲛⲟⲩⲟⲉⲓⲛ ⲉⲡⲣⲏ ϣⲁⲣⲉⲡⲉⲓ ⲕⲉϩⲱ <gap reason="lacuna"/> ⲁⲩⲱ ⲥⲁ[ⲣⲝ ϩⲓ ⲥ]ⲛⲟϥ ϣⲁⲩⲙⲉⲉⲩⲉ ⲉ <gap reason="lacuna"/></ab>
ⲧϭⲟⲙ ⲙ[ⲡϫⲓⲥ]ⲉ ⲛⲧⲡ[ⲉ] ⲛⲧⲟϥ ⲡⲉⲧϭⲓⲛ[ⲉ ⲉ]ⲡ[ⲉⲥϣⲓⲛ]ⲉ ⲁⲩⲱ ⲛⲣⲱⲙⲉ ⲧⲏⲣⲟⲩ ϩⲛ ⲕⲁϩ ⲛⲉ ϩⲓ ⲕⲣⲙⲉⲥ</ab>