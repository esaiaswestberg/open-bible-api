ⲛⲁⲓⲁⲧϥ ⲙⲡⲣⲱⲙⲉ ⲉⲧⲉ ⲙⲡϥⲥⲗⲁⲁⲧⲉ ϩⲛ ⲣⲱϥ ⲁⲩⲱ ⲉⲙⲡϥⲙⲕⲁϩ ⲛϩⲏⲧ ϩⲛ ⲧⲗⲩⲡⲏ ⲙⲡⲛⲟⲃⲉ</ab>
ⲛⲁⲓⲁⲧϥ ⲙⲡⲣⲱⲙⲉ ⲉⲧⲉ ⲙⲡⲉⲡⲉϥϩⲏⲧϭⲛⲁⲣⲓⲕⲉ ⲉⲣⲟϥ ⲁⲩⲱ ⲉⲙⲡϥϩⲉ ⲉⲃⲟⲗ ϩⲛ ⲧⲉϥϩⲉⲗⲡⲓⲥ</ab>
ⲛⲁⲛⲟⲩ ⲧⲙⲛⲧⲣⲙⲙⲁⲟ ⲁⲛ ⲛⲟⲩⲣⲱⲙⲉ ⲛϫⲓϥ ⲁⲩⲱ ⲉⲣⲉ ⲟⲩⲣⲱⲙⲉ ⲛⲉⲓⲉⲣⲃⲟⲟⲛⲉ ⲛⲁⲣⲟⲩ ⲛϩⲉⲛⲭⲣⲏⲙⲁ</ab>
ⲡⲉⲧϭⲱ ⲙⲙⲟⲟⲩ ⲉⲧⲉϥⲯⲩⲭⲏ ⲉϥⲛⲁⲥⲟⲟⲩϩⲟⲩ ⲛϩⲉⲛⲕⲟⲟⲩⲉ ⲁⲩⲱ ϩⲛⲕⲟⲟⲩⲉ ⲛⲉⲧⲛⲁⲧⲣⲩⲫⲁ ϩⲛ ⲛⲉϥⲁⲅⲁⲑⲟⲛ</ab>
ⲡⲉⲧⲟ ⲛⲉⲓⲉⲣⲃⲟⲟⲛⲉ ⲉⲣⲟϥ ⲉϥⲛⲁⲣⲁⲅⲁⲑⲟⲥ ⲛⲛⲓⲙ ⲁⲩⲱ <gap reason="lacuna"/></ab>
<gap reason="lacuna"/> ⲡⲉⲧ <gap reason="lacuna"/> ⲡ <gap reason="lacuna"/> [ⲉⲣ]ⲟϥ ⲁⲩⲱ <gap reason="lacuna"/> ⲛⲧⲉϥ[ⲕⲁⲕⲓⲁ]</ab>
ⲕⲁⲛ ⲉϥ[ϣⲁⲛⲣⲡ]ⲉⲧⲛⲁⲛⲟⲩϥ ⲉϣⲁϥⲁⲁϥ ϫ <gap reason="lacuna"/> ⲉⲩⲉϫⲟⲟⲩ ⲛⲥⲱϥ ⲁⲩⲱ ϩⲛ ⲑⲁⲏ ϣⲁϥⲟⲩⲱⲛϩ ⲉ[ⲃⲟⲗ ⲛⲧⲉ]ϥⲕⲁⲕⲓⲁ</ab>
ⲟⲩⲡⲟⲛⲏⲣⲟⲥ ⲡⲉ ⲡⲉⲧⲟ ⲛⲉⲓⲉⲣⲃⲟⲟⲛⲉ ϩⲙ ⲡⲉϥⲃⲁⲗ ⲉϥⲕⲧⲟ ⲉⲃⲟⲗ ⲙⲡⲉϥϩⲟ ⲉϥⲱⲃϣ ⲙⲙⲟϥ ⲉϩⲉⲛⲯⲩⲭⲏ</ab>
ⲙⲉⲣⲉⲟⲩⲃⲁⲗ ⲛϥⲟϭϥ ⲥⲉⲓ ⲛⲧⲉϥⲧⲟ ⲁⲩⲱ ⲟⲩϫⲓⲛϭⲟⲛⲥ ⲉϥϩⲟⲟⲩ ϣⲁϥⲥⲉϣϥ ⲟⲩⲯⲩⲭⲏ</ab>
ⲟⲩⲃⲁⲗ ⲙⲡⲟⲛⲏⲣⲟⲥ ϣⲁϥⲣⲉⲓⲉⲣⲃⲟⲟⲛⲉ ⲉϫⲛ ⲡⲟⲉⲓⲕ ⲁⲩⲱ ⲛϥⲣϭⲣⲱϩ ϩⲓ ⲧⲉϥⲧⲣⲁⲡⲉⲍⲁ</ab>
ⲡⲁϣⲏⲣⲉ ⲥⲁⲛⲟⲩϣⲕ ⲛⲑⲉ ⲉⲧⲉ ⲟⲩⲛⲧⲁⲕ ⲁⲩⲱ ⲛⲅⲧⲁⲗⲉⲑⲩⲥⲓⲁ ⲉϩⲣⲁⲓ ⲙⲡϫⲟⲉⲓⲥ ϩⲛ ⲟⲩϭⲉⲡⲏ</ab>
ⲁⲣⲓⲡⲙⲉⲉⲩⲉ ϫⲉ ⲙⲡⲙⲟⲩ ⲛⲁⲱⲥⲕ ⲁⲛ ⲁⲩⲱ ⲙⲡⲟⲩⲧⲥⲁⲃⲟⲕ ⲉⲧⲇⲓⲁⲑⲏⲕⲏ ⲛⲁⲙⲛⲧⲉ</ab>
ⲉⲙⲡⲁⲧⲕⲙⲟⲩ ⲁⲣⲓⲡⲡⲉⲧⲛⲁⲛⲟⲩϥ ⲙⲡⲉⲕϣⲃⲏⲣ ⲁⲩⲱ ⲕⲁⲧⲁ ⲧⲉⲕϭⲟⲙ ⲥⲟⲟⲩⲧⲛ ⲛⲅϯ ⲛⲁϥ</ab>
ⲙⲡⲣⲙⲟⲕϩⲕ ⲛⲟⲩϩⲟⲟⲩ ⲉⲛⲁⲛⲟⲩϥ ⲁⲩⲱ ⲟⲩⲙⲉⲣⲓⲥ ⲛⲟⲩⲱϣ ⲉⲛⲁⲛⲟⲩⲥ ⲙⲡⲣⲧⲣⲉⲥⲣⲡⲉⲕⲃⲟⲗ</ab>
<gap reason="lacuna"/> ⲁⲛ <gap reason="lacuna"/> ⲕⲟⲟⲩⲉ <gap reason="lacuna"/> [ⲉⲛⲉⲕⲙ]ⲟⲕϩ ⲉⲧⲣⲉ[ⲩ] <gap reason="lacuna"/> [ⲕ]ⲗⲏⲣⲟⲥ [ⲛ]ⲧⲟⲟⲩ</ab>
<gap reason="lacuna"/> ϫⲓ ⲛⲅⲁⲡⲁⲓⲧⲉⲓ ⲛⲧ[ⲉⲕⲯⲩⲭⲏ] [ϫ]ⲉ ⲛⲉⲕϣⲓⲛⲉ ⲛⲥⲁ ⲧ[ⲣⲩⲫⲏ ϩ]ⲛ ⲁⲙⲛⲧⲉ</ab>
ⲥⲁⲣⲝ ⲛⲓⲙ ⲛⲁⲣⲡⲗϭⲉ ⲛⲑⲉ ⲛⲟⲩϩⲟⲉⲓⲧⲉ ⲧⲇⲓⲁⲑⲏⲕⲏ ⲅⲁⲣ ϫⲓⲛ ⲉⲛⲉϩ ⲧⲉ ϩⲛ ⲟⲩⲙⲟⲩ ⲕⲛⲁⲙⲟⲩ</ab>
ⲛⲑⲉ ⲛϩⲛϭⲱⲃⲉ ϩⲓ ⲟⲩϣⲏⲛ ⲉϥⲣⲟⲟⲩⲧ --- ⲟⲩⲛ ϩⲟⲉⲓⲛⲉ ⲙⲉⲛ ⲥⲣⲟϥⲣⲉϥ ⲟⲩⲛ ϩⲟⲓⲛⲉ ⲇⲉ ϯⲟⲩⲱ --- ⲧⲁⲓ ⲧⲉ ⲑⲉ ⲛⲛⲅⲉⲛⲉⲁ ⲛⲥⲁⲣⲝ ϩⲓ ⲥⲛⲟϥ ϣⲁⲣⲉⲟⲩⲉⲓⲙⲟⲩ ⲛⲥⲉϫⲡⲉⲟⲩⲉⲓ</ab>
ϩⲱⲃ ⲛⲓⲙ ⲉϣⲁϥⲧⲁⲕⲟ ϣⲁϥⲱϫⲛ ⲁⲩⲱ ⲡⲉⲧⲣϩⲱⲃ ⲉⲣⲟϥ ⲛⲁⲃⲱⲕ ⲛⲉⲙⲁϥ</ab>
ⲛⲁⲓⲁⲧϥ ⲙⲡⲣⲱⲙⲉ ⲉⲧⲛⲁⲙⲟⲩ ϩⲛ ⲧⲥⲟⲫⲓⲁ ⲁⲩⲱ ⲡⲉⲧⲛⲁϣⲁϫⲉ ϩⲛ ⲧⲉⲥⲙⲛⲧⲣⲙⲛϩⲏⲧ</ab>
ⲡⲉⲧⲙⲉⲉⲩⲉ ⲉⲛⲉⲥϩⲓⲟⲟⲩⲉ ϩⲙ ⲡⲉϥϩⲏⲧ ⲁⲩⲱ ⲉϥⲙⲟⲕⲙⲉⲕ ϩⲛ ⲛⲉⲥⲡⲉⲑⲏⲡ</ab>
ⲟⲩⲁϩⲕ ⲛⲥⲱⲥ ⲛⲑⲉ ⲛⲟⲩⲣⲉϥϭⲱⲣϭ ⲛⲅϩⲱⲣⲕ ⲉⲣⲟⲥ ϩⲓ ⲛⲉⲥϩⲓⲟⲟⲩⲉ</ab>
ⲡⲉⲧϭⲱϣⲧ ⲉⲃⲟⲗ ϩⲓⲧⲛ ⲛⲉⲥϣⲟⲩϣⲧ ⲛⲁϫⲓⲥⲙⲏ ϩⲓⲣⲛ ⲛⲉⲥⲣⲟ</ab>
ⲡⲉⲧⲟⲩⲏϩ ϩⲓⲧⲟⲩⲛ ⲡⲉⲥⲏⲓ ϥⲛⲁⲡⲏⲥⲥⲉ ⲛⲧⲉϥⲛⲁⲉⲓⲱ ϩⲓ ⲡⲉⲥϫⲟ</ab>
[ …ⲥⲕⲏⲛ]ⲏ ⲉⲣⲁⲧⲥ ϩⲛ <gap reason="lacuna"/> ⲛϥⲙⲧⲟ[ⲛ ϩⲛ ⲟⲩ]ⲙⲁ ⲛϭⲟⲓⲗⲉ [ⲛ]ⲛ[ⲓⲡⲉⲧⲛⲁ[ⲟⲩⲟⲩ]</ab>
ϥⲛⲁ <gap reason="lacuna"/> [ⲛⲛⲉϥϣ]ⲏⲣⲉ ϩⲁ ⲧⲉⲥϩⲁⲉⲓⲃⲉⲥ ⲁⲩⲱ <gap reason="lacuna"/> ϩⲁ ⲛⲉⲥⲕⲗⲁⲇⲟⲥ</ab>
ϥⲛⲁϫⲓϩⲁⲉⲓⲃⲉⲥ ϩⲁⲣⲟⲥ ϩⲛ ⲟⲩⲕⲁⲩⲙⲁ ⲁⲩⲱ ϥⲛⲁⲙⲧⲟⲛ ⲙⲙⲟϥ ϩⲙ ⲡⲉⲥⲉⲟⲟⲩ</ab>