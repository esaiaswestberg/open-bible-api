ⲁⲩⲱ ⲁϥⲧⲱⲟⲩⲛ ⲛϭⲓ ϩⲏⲗⲓⲁⲥ ⲡⲉⲡⲣⲟⲫⲏⲧⲏⲥ ⲛⲑⲉ ⲛⲟⲩⲕⲱϩⲧ ⲉⲣⲉⲡⲉϥϣⲁϫⲉ ⲙⲟⲩϩ ⲛⲑⲉ ⲛⲛⲓⲗⲁⲙⲡⲁⲥ</ab>
ⲡⲁⲓ ⲉⲛⲧⲁϥⲉⲓⲛⲉ ⲙⲫⲉⲃⲱⲱⲛ ⲉϩⲣⲁⲓ ⲉϫⲱⲟⲩ ⲁⲩⲱ ⲁϥⲧⲥⲃⲕⲟⲟⲩ ϩⲛ ⲡⲉϥⲕⲱϩ</ab>
ⲁϥⲥⲉϣⲧⲧⲡⲉ ϩⲙ ⲡϣⲁϫⲉ ⲙⲡϫⲟⲉⲓⲥ ⲁϥⲛⲡⲕⲱϩⲧ ⲉϫⲱⲟⲩ ⲛϣⲙⲧⲥⲟⲡ</ab>
ⲛⲑⲉ ⲉⲛⲧⲁⲕϫⲓⲉⲟⲟⲩ ϩⲏⲗⲓⲁⲥ ϩⲛ ⲛⲉϣⲡⲏⲣⲉ ⲁⲩⲱ ⲛⲓⲙ ⲡⲉϯⲛⲉ ⲙⲙⲟⲕ ⲉⲧⲣⲉϥϣⲟⲩϣⲟⲩ ⲙⲙⲟϥ</ab>
ⲡⲉⲛⲧⲁϥⲧⲟⲩⲛⲉⲥⲟⲩⲕⲱⲱⲥ ⲉⲃⲟⲗ ϩⲙ ⲡⲙⲟⲩ ⲁⲩⲱ ϩⲛ ⲁⲙⲛⲧⲉ ϩⲙ ⲡϣⲁϫⲉ ⲙⲡⲉⲧϫⲟⲥⲉ</ab>
ⲡⲉⲛⲧⲁϥⲧⲁⲩⲉⲛⲉⲣⲱⲟⲩ [ⲉⲩⲧⲁⲕⲟ] ⲁⲩⲱ ⲛⲉⲧϩⲁⲉⲟⲟⲩ ⲉⲃⲟⲗ ϩⲛ ⲡ[ⲉⲩϭ]ⲗⲟ[ϭ]</ab>
ⲡⲉⲧⲥⲱⲧⲙ ⲉⲡⲉϫⲡⲓⲟ ϩⲛ ⲥⲉⲓⲛⲁ ⲁⲩⲱ [ⲛϩⲁ]ⲡ ⲙⲡⲉⲕⲃⲁ ⲛⲭⲱⲣⲏⲃ</ab>
ⲡⲉⲧ[ⲧⲱ]ϩⲥ ⲛⲛⲉⲓⲉⲣⲟ ⲉⲩⲧⲱⲱⲃⲉ ⲁⲩⲱ ⲛⲓⲡⲣⲟⲫⲏⲧⲏⲥ ⲉⲣⲡⲉϥⲙⲁ ⲙⲛⲛⲥⲱϥ</ab>
ⲡⲉⲛⲧⲁⲩⲁⲛⲁⲗⲁⲙⲃⲁⲛⲉ ⲙⲙⲟϥ ϩⲛ ⲟⲩⲉⲙⲛⲧ ⲛⲕⲱϩⲧ ϩⲛ ⲟⲩϩⲁⲣⲙⲁ ⲛϩⲧⲟ ⲛⲕⲱϩⲧ</ab>
ⲡⲉⲛⲧⲁⲩⲥϩⲁⲉⲓϥ ⲛϫⲡⲓⲟ ⲉⲛⲉⲩⲟⲉⲓϣ ⲉⲧⲁⲗϭⲟ ⲛⲧⲟⲣⲅⲏ ϩⲁⲑⲏ ⲙⲡϭⲱⲛⲧ ⲉⲕⲧⲉⲫⲏⲧ ⲛⲟⲩⲉⲓⲱⲧ ⲉⲡⲉϥϣⲏⲣⲉ ⲉⲥⲙⲓⲛⲉ ⲛⲛⲉⲫⲩⲗⲏ ⲛⲓⲁⲕⲱⲃ</ab>
ⲛⲁⲉⲓⲁⲧⲟⲩ ⲛⲛⲉⲛⲧⲁⲩⲛⲁⲩ ⲉⲣⲟⲕ ⲁⲩⲱ ⲛⲉⲛⲧⲁⲩⲛⲕⲟⲧⲕ ϩⲛ ⲟⲩⲙⲉ ⲕⲁⲓ ⲅⲁⲣ ⲁⲛⲟⲛ ϩⲛ ⲟⲩⲱⲛϩ ⲧⲛⲛⲁⲱⲛϩ</ab>
ϩⲏⲗⲓⲁⲥ ⲡⲉⲛⲧⲁⲩⲥⲕⲉⲡⲁⲍⲉ ⲙⲙⲟϥ ϩⲛ ⲟⲩϩⲁⲧⲏⲩ ⲁⲩⲱ ⲁⲉⲗⲓⲥⲥⲁⲓⲟⲥ ⲙⲟⲩϩ ϩⲙⲡⲉϥⲡ︤ⲛ︦ⲁ︥ ⲙⲡⲉⲁⲣⲭⲱⲛ ⲕⲓⲙ ⲉⲣⲟϥ ϩⲛ ⲛⲉϥϩⲟⲟⲩ ⲁⲩⲱ ⲙⲡⲉⲗⲁⲁⲩ ϫⲓⲧϥ ⲛϫⲛⲁϩ</ab>
ⲙⲡⲉⲗⲁⲁⲩ ⲛϣⲁϫⲉ ϫⲓⲥⲉ ⲉⲣⲟϥ ⲁⲩⲱ ⲁⲡⲉϥⲥⲱⲙⲁ ⲡⲣⲟⲫⲏⲧⲉⲩⲉ ⲉϥⲙⲟⲟⲩⲧ</ab>
ϩⲣⲁⲓ ϩⲙ ⲡⲉϥⲱⲛϩ ⲁϥⲉⲓⲣⲉ ⲛϩⲛϣⲡⲏⲣⲉ ⲁⲩⲱ ϩⲛϣⲡⲏⲣⲉ ⲛⲉ ⲛⲉϥϩⲃⲏⲩⲉ ϩⲙ ⲡⲉϥⲕⲉⲙⲟⲩ</ab>
[ϩⲛ ⲛⲁⲓ ⲧⲏⲣⲟⲩ] ⲙⲡⲉⲡⲗⲁⲟⲥ ⲙⲉⲧⲁⲛⲟⲓ [ⲁⲩ]ⲱ ⲙⲡⲟⲩⲥⲁϩⲱⲟⲩ ⲉⲃⲟⲗ ⲛⲛⲉⲩⲛⲟⲃⲉ ϣⲁⲛⲧⲟⲩⲡⲟⲟⲛⲟⲩ ⲉⲃⲟⲗ ϩⲓϫⲙ ⲡⲕⲁϩ ⲁⲩⲱ ⲁϥϫⲟⲟⲣⲟⲩ ⲉⲃⲟⲗ ϩⲓϫⲙ ⲡⲕ[ⲁϩ ⲧ]ⲏⲣϥ ⲁⲡⲗⲁⲟⲥ ϭⲱ ⲉϥⲥⲟⲃⲕ ⲉⲙⲛⲁⲣⲭⲱⲛ ϩⲙ ⲡⲏⲓ ⲛⲇⲁⲩⲉⲓⲇ</ab>
ϩⲟⲉⲓⲛⲉ ⲙⲉⲛ ⲛϩⲏⲧⲟⲩ ⲁⲩⲉⲓⲣⲉ ⲙⲡⲉϥⲟⲩⲱϣ ϩⲉⲛⲕⲟⲟⲩⲉ ⲇⲉ ⲁⲩⲧⲁϣⲉⲛⲟⲃⲉ</ab>
ⲁⲉⲍⲉⲕⲓⲁⲥ ϫⲓⲥⲉ ⲛⲧⲉϥⲡⲟⲗⲓⲥ ⲁϥϫⲓⲱⲅ ⲉϩⲟⲩⲛ ⲉⲧⲉⲩⲙⲏⲧⲉ ⲁϥϣⲉⲕⲧⲟⲩⲡⲉⲧⲣⲁ ϩⲛ ⲟⲩⲡⲉⲛⲓⲡⲉ ⲁⲩⲱ ⲁϥⲕⲱⲧ ⲛⲕⲣⲏⲛⲏ ⲉϯⲙⲟⲟⲩ</ab>
ⲁⲥⲉⲛⲛⲁⲭⲏⲣⲉⲓⲙ ⲉⲓ ⲉϩⲣⲁⲓ ϩⲛ ⲛⲉϥϩⲟⲟⲩ ⲁϥϫⲉⲩϩⲣⲁⲯⲁⲕⲏⲥ ⲁϥⲃⲱⲕ ⲁϥϫⲓⲥⲉ ⲛⲧⲉϥϭⲓϫ ⲉϫⲛ ⲥⲉⲓⲱⲛ ⲁⲩⲱ ⲁϥϫⲓⲙⲛⲧϩⲣⲟⲩⲟ ϩⲛ ⲧⲉϥⲙⲛⲧϫⲁⲥⲓϩⲏⲧ</ab>
ⲧⲟⲧⲉ ⲁⲛⲉⲩϩⲏⲧ ⲕⲓⲙ ⲙⲛ ⲛⲉⲩϭⲓϫ ⲁⲩⲱ ⲁⲩϯⲛⲁⲁⲕⲉ ⲛⲑⲉ ⲛⲧⲉⲧⲛⲁⲙⲓⲥⲉ</ab>
ⲁⲩⲱϣ ⲉϩⲣⲁⲓ ⲉⲡϫⲟⲉⲓⲥ ⲡⲛⲁⲏⲧ ⲁⲩⲱ ⲁⲩⲡⲱⲣϣ ⲛⲛⲉⲩϭⲓϫ ⲉϩⲣⲁⲓ ⲉⲣⲟϥ ⲁⲩⲱ ⲁⲡⲉⲧⲟⲩⲁⲁⲃ ⲥⲱⲧⲙ ⲉⲣⲟⲟⲩ ϩⲛ ⲟⲩϭⲉⲡⲏ ⲉⲃⲟⲗ ϩⲛ ⲧⲡⲉ ⲁϥⲥⲱⲧⲉ ⲙⲙⲟⲟⲩ ϩⲛ ⲧϭⲓϫ ⲛⲏⲥⲁⲓⲁⲥ</ab>
ⲁϥⲡⲁⲧⲁⲥⲥⲉ ⲛⲧⲡⲁⲣⲉⲙⲃⲟⲗⲏ ⲛⲛⲁⲥⲥⲩⲣⲓⲟⲥ ⲁⲩⲱ ⲁⲡⲉϥⲁⲅⲅⲉⲗⲟⲥ ⲟⲩⲟϣϥⲟⲩ</ab>
ⲁⲉⲍⲉⲕⲓⲁⲥ ⲅⲁⲣ ⲣⲡⲟⲩⲱϣ ⲙ[ⲡϫⲟⲉⲓ]ⲥ ⲁⲩⲱ ⲁϥϭⲙϭⲟⲙ ϩⲛ ⲛⲉϩⲓⲟⲟⲩⲉ ⲛⲇⲁⲩⲉⲓⲇ ⲡ[ⲉϥⲉ]ⲓⲱⲧ ⲛⲁⲓ ⲉ[ⲛⲧⲁ]ⲏⲥⲁⲓⲁⲥ ⲡⲉⲡⲣⲟⲫⲏⲧⲏⲥ ϩⲟⲛⲟⲩ ⲉⲧⲟⲟⲧϥ ⲡⲛⲟϭ ⲁⲩⲱ ⲉⲧⲛϩⲟⲧ ϩⲛ ⲛⲉϥϩⲟⲣⲁⲥⲓⲥ</ab>
ⲁⲡⲣⲏ ⲧⲟⲟⲧⲉ ⲉⲡⲁϩⲟⲩ ϩⲛ ⲛⲉϥϩⲟⲟⲩ ⲁϥⲟⲩⲉϩⲟⲩⲁϩⲉ ⲉⲡⲣⲣⲟ</ab>
ϩⲛ ⲟⲩⲛⲟϭ ⲙⲡ︤ⲛ︦ⲁ︥ ⲁϥⲛⲁⲩ ⟨ⲉ⟩ⲛϩⲁⲉⲟⲩ ⲁⲩⲱ ⲁϥⲡⲁⲣⲁⲕⲁⲗⲓ ⲛⲛⲉⲧⲣϩⲏⲃⲉ ⲛⲥⲓⲱⲛ</ab>
ⲁϥⲧⲁⲙⲟⲟⲩ ⲉⲛⲉⲧⲛⲁϣⲱⲡⲉ ⲛϣⲁⲉⲛⲉϩ ⲁⲩⲱ ⲛⲉⲧϩⲏⲡ ⲉⲙⲡⲁⲧⲟⲩϣⲱⲡⲉ</ab>