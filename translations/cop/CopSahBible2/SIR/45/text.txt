ⲉⲁⲩⲙⲉⲣⲓⲧϥ ϩⲓⲧⲛ ⲡⲛⲟⲩⲧⲉ ⲙⲛ ⲛⲣⲱⲙⲉ ⲙⲱⲩ̈ⲥⲏⲥ ⲡⲁⲓ ⲉⲧⲉⲡⲉϥⲣⲙⲉⲉⲩⲉ ϩⲛ ⲛⲉⲥⲙⲟⲩ</ab>
ⲁϥⲧⲛⲧⲱⲛ[ϥ] ⲉⲡⲉⲟⲟⲩ [ⲛⲛⲉⲧⲟⲩⲁⲁⲃ] ⲁⲩⲱ ⲁϥϫⲁⲥⲧϥ ϩⲛ ⲛϩⲟⲧ[ⲉ ⲛⲛϫⲁϫⲉ]</ab>
ⲁϥⲉⲓⲣⲉ ⲛϩⲛⲙⲁⲉⲓⲛ ϩⲛ ⲛⲉϥϣⲁϫⲉ ⲁϥϯⲉⲟⲟⲩ ⲛⲁϥ ⲙⲡⲉⲙⲧⲟ ⲉⲃⲟⲗ ⲙⲡⲣⲣⲟ ⲁϥϩⲱⲛ ⲉⲧⲟⲟⲧϥ ⲛⲛⲁϩⲣⲛ ⲡⲗⲁⲟⲥ ⲁⲩⲱ ⲁϥⲧⲟⲩⲟϥ ⲉⲃⲟⲗ ϩⲙ ⲡⲉϥⲉⲟⲟⲩ</ab>
ⲁϥⲧⲃⲃⲟϥ ϩⲛ ⲧⲡⲓⲥⲧⲓⲥ ⲙⲛ ⲧⲉϥⲙⲛⲧⲣⲙⲣⲁϣ ⲁϥⲥⲟⲧⲡϥ ⲉⲃⲟⲗ ϩⲛ ⲥⲁⲣⲝ ⲛⲓⲙ</ab>
ⲁϥⲧⲣⲉϥⲥⲱⲧⲙ ⲉⲧⲉϥⲥⲙⲏ ⲁⲩⲱ ⲁϥϫⲓⲧϥ ⲉϩⲟⲩⲛ ⲉⲡϭⲟⲥⲙ ⲁϥϯ ⲛⲁϥ ⲛⲛⲉⲛⲧⲟⲗⲏ ⲙⲡⲉϥⲙⲧⲟ ⲉⲃⲟⲗ ⲡⲛⲟⲙⲟⲥ ⲙⲡⲱⲛϩ ⲙⲛ ⲧⲉⲥⲃⲱ ⲉⲧⲥⲁⲃⲉⲓⲁⲕⲱⲃ ⲉⲧⲉϥⲇⲓⲁⲑⲏⲕⲏ ⲁⲩⲱ ⲡⲓⲏⲗ ⲉⲛⲉϥϩⲁⲡ</ab>
ⲁϥϫⲓⲥⲉ ⲛⲁⲁⲣⲱⲛ ⲡⲉϥⲥⲟⲛ ⲉⲧⲟⲩⲁⲁⲃ ⲉϯⲛⲉ ⲙⲙⲟϥ ⲉⲃⲟⲗ ϩⲛ ⲧⲉⲫⲩⲗⲏ ⲛⲗⲉⲩⲉⲓ</ab>
ⲁϥⲥⲙⲓⲛⲉ ⲛⲙⲙⲁϥ ⲛⲧⲉϥⲇⲓⲁⲑⲏⲕⲏ ⲛϣⲁⲉⲛⲉϩ ⲁϥϯ ⲛⲁϥ ⲛⲧⲙⲛⲧⲟⲩⲏⲏⲃ ⲙⲡⲗⲁⲟⲥ ⲁϥⲙⲁⲕⲁⲣⲓⲍⲉ ⲙⲙⲟϥ ϩⲛ ⲟⲩⲧⲥⲁⲛⲟ ⲁⲩⲱ ⲁϥⲙⲟⲣϥ ϩⲛⲟⲩⲥⲧⲟⲗⲏ ⲛⲉⲟⲟⲩ</ab>
ⲁϥϯ ϩⲓⲱⲱϥ ⲛⲟⲩⲥⲩⲛⲧⲉⲗⲓⲁ ⲛϣⲟⲩϣⲟⲩ ⲁⲩⲱ ⲁϥⲧⲁϫⲣⲟϥ ϩⲛ ϩⲉⲛⲥⲕⲉⲩⲏ ⲛϭⲟⲙ ϩⲛ ϩⲉⲛⲡⲉⲣⲓⲥⲕⲉⲗⲏ ⲙⲛ ⲟⲩⲡⲟⲇⲏⲣⲏ [ⲙⲛ ⲟⲩⲉ]ⲡⲱⲙⲓⲥ</ab>
[ⲁϥⲕⲟⲧϥ ϩ]ⲛ ϩⲉⲛϩⲣⲟⲓⲥⲕⲟⲥ ϩⲛ ⲟⲩⲙⲏⲏϣⲉ ⲛϣϭⲗϭⲓⲗ ⲛⲛⲟⲩⲃ ⲙⲡⲉϥⲕⲱⲧⲉ ⲉⲧⲣⲉⲩϯϩⲣⲟⲟⲩ ϩⲛ ⲧⲉϥⲧⲁϭⲥⲉ ⲉⲧⲣⲉⲩⲥⲱⲧⲙ ⲉⲡⲉⲩϩⲣⲟⲟⲩ ϩⲙ ⲡⲉⲣⲡⲉ ⲉⲩⲣⲡⲙⲉⲉⲩⲉ ⲛⲛϣⲏⲣⲉ ⲙⲡⲉϥⲗⲁⲟⲥ</ab>
ϩⲛ ⲟⲩⲥⲧⲟⲗⲏ ⲉⲥⲟⲩⲁⲁⲃ ⲛⲛⲟⲩⲃ ϩⲓ ϩⲩⲁⲕⲓⲛⲑⲓⲛⲟⲛ ⲙⲛ ⲟⲩϫⲏϭⲉ ⲛϩⲱⲃ ⲙⲡⲟⲓⲕⲓⲗⲧⲏⲥ ϩⲛ ⲟⲩⲗⲟⲅⲓⲟⲛ ⲛⲕⲣⲓⲥⲓⲥ ⲛⲟⲩⲱⲛϩ ⲉⲃⲟⲗ ⲛⲧⲙⲉ</ab>
ϩⲛ ⲟⲩⲕⲟⲕⲕⲟⲥ ⲉϥϩⲟⲥⲉ ⲛϩⲱⲃ ⲛⲧⲉⲭⲛⲓⲧⲏⲥ ϩⲛ ϩⲉⲛⲉⲛⲉⲙⲙⲉ ⲛϣⲟϣⲧ ⲛⲥⲫⲣⲁⲅⲓⲥ ϩⲛ ⲟⲩⲙⲣⲣⲉ ⲛⲛⲟⲩⲃ ⲛϩⲱⲃ ⲛⲣⲉϥⲕⲉϩⲕⲱⲛⲉ ⲉⲥϣⲉⲧϣⲱⲧ ϩⲛ ⲟⲩⲥϩⲁⲓ ⲉⲩⲣⲡⲙⲉⲉⲩⲉ ⲕⲁⲧⲁ ⲧⲏⲡⲉ ⲛⲛⲉⲫⲩⲗⲏ ⲙⲡⲓⲏⲗ</ab>
ϩⲛ ⲟⲩⲕⲗⲟⲙ ⲛⲛⲟⲩⲃ ϩⲓ ⲧⲡⲉ ⲛⲧϭⲓⲇⲁⲣⲓⲥ ⲟⲩⲧⲩⲡⲟⲥ ⲛⲥⲫⲣⲁⲅⲓⲥ ⲛⲧⲃⲃⲟ ⲟⲩϣⲟⲩϣⲟⲩ ⲛⲧⲁⲉⲓⲟ ⲛϩⲱⲃ ⲛϭⲟⲙ ⲉⲛⲉⲥⲱⲟⲩ ⲛⲛⲃⲁⲗ ⲉⲩⲧⲥⲁⲛⲏⲩ</ab>
ⲙⲡⲉⲟⲩⲟⲛ ϣⲱⲡⲉ ⲛⲧⲉϥϩⲉ ϩⲁⲧⲉϥϩⲏ ⲁⲩⲱ ⲙⲛϣⲙⲙⲟ ⲛⲁϯ ϩⲓⲱⲱϥ ⲛϣⲁⲉⲛⲉϩ ϣⲁⲧⲛⲛⲉϥϣⲏⲣⲉ ⲙⲙⲁⲧⲉ ⲁⲩⲱ ⲛϣⲏⲣⲉ ⲛⲛⲉϥϣⲏ[ⲣⲉ ⲛϣⲁⲉⲛ]ⲉϩ</ab>
ⲥⲉⲛⲁⲧⲁⲗⲉⲧⲉⲩⲑⲩⲥⲓⲁ ⲉϩⲣⲁⲓ ⲧⲏⲣⲥ ⲛⲥⲟⲡ ⲥⲛⲁⲩ ⲙⲙⲏⲏⲛⲉ ϣⲁⲃⲟⲗ</ab>
ⲁⲙⲱⲩ̈ⲥⲏⲥ ⲙⲉϩⲛⲉϥϭⲓϫ ⲁϥⲧⲱϩⲥ ⲙⲙⲟϥ ⲛⲟⲩⲛⲉϩ ⲉϥⲟⲩⲁⲁⲃ ⲁϥϣⲱⲡⲉ ⲛⲁϥ ⲉⲩⲇⲓⲁⲑⲏⲕⲏ ⲛϣⲁⲉⲛⲉϩ ⲁⲩⲱ ⲙⲛ ⲡⲉϥⲥⲡⲉⲣⲙⲁ ϩⲛ ⲛⲉϩⲟⲟⲩ ⲛⲧⲡⲉ ⲉϣⲙϣⲉ ⲛⲁϥ ⲁⲩⲱ ⲉⲣⲟⲩⲏⲏⲃ ⲁⲩⲱ ⲉⲥⲙⲟⲩ ⲉⲡⲉϥⲗⲁⲟⲥ ϩⲛ ⲡⲉϥⲣⲁⲛ</ab>
ⲁϥⲥⲱⲧⲡ ⲙⲙⲟϥ ϩⲛ ⲣⲱⲙⲉ ⲛⲓⲙ ⲉⲧⲣⲉϥⲧⲁⲗⲟ ⲉϩⲣⲁⲓ ⲛⲛⲁϩⲣⲛ ⲡϫⲟⲉⲓⲥ ⲉⲩϣⲟⲩϩⲏⲛⲉ ⲙⲛ ⲟⲩⲥϯⲛⲟⲩϥⲉ ⲉⲩⲣⲡⲙⲉⲉⲩⲉ ⲉⲕⲱ ⲉⲃⲟⲗ ⲙⲡⲉⲕⲗⲁⲟⲥ</ab>
ⲁϥⲧⲁⲁϥ ⲛⲛⲉϥⲉⲛⲧⲟⲗⲏ ⲛⲉⲝⲟⲩⲥⲓⲁ ϩⲛ ⲧⲇⲓⲁⲑⲏⲕⲏ ⲛϩⲁⲡ ⲉⲧⲥⲁⲃⲉⲓⲁⲕⲱⲃ ⲉⲛⲉϥⲙⲛⲧⲙⲛⲧⲣⲉ ⲁⲩⲱ ⲉⲙⲟⲩⲧⲉ ⲉⲡⲓⲏⲗ ϩⲙ ⲡⲉϥⲛⲟⲙⲟⲥ</ab>
ⲉⲃⲟⲗ ϫⲉ ⲁⲩⲧⲱⲟⲩⲛ ⲉⲣⲟϥ ⲛϭⲓ ϩⲛϣⲙⲙⲟ ⲁⲩⲱ ⲁⲩⲕⲱϩ ⲉⲣⲟϥ ϩⲓ ⲡϫⲁⲉⲓⲉ ⲛϭⲓ ⲛⲣⲱⲙⲉ ⲛⲇⲁⲑⲁⲛ ⲙⲛ ⲁⲃⲓⲣⲱⲛ ⲁⲩⲱ ⲧⲥⲩⲛⲁⲅⲱⲅⲏ ⲛⲕⲟⲣⲉ ϩⲛ ⲟⲩϭⲱⲛⲧ ⲙⲛ ⲟⲩⲟⲣⲅⲏ</ab>
ⲁⲡϫⲟⲉⲓⲥ ⲛⲁⲩ ⲁⲩⲱ ⲙⲡϥⲟⲩⲱϣ ⲁϥϥⲟⲧⲟⲩ ⲉⲃⲟⲗ ϩⲙ ⲡϭⲱⲛⲧ ⲛⲧⲉϥⲟⲣⲅⲏ [ⲁϥⲉⲓⲣⲉ ⲛϩ]ⲏⲧⲟⲩ ⲛϩⲛϣⲡⲏⲣⲉ [……] ⲙⲡⲕⲱϩⲧ ⲙⲡⲉϥϣⲁϩ</ab>
ⲁϥⲟⲩⲉϩⲉⲟⲟⲩ ⲉⲁⲁⲣⲱⲛ ⲁⲩⲱ ⲁϥϯ ⲛⲁϥ ⲛⲟⲩⲕⲗⲏⲣⲟⲛⲟⲙⲓⲁ ⲛⲁⲡⲁⲣⲭⲏ ⲛⲛϣⲣⲡⲛϭⲣⲱϭ ⲁⲩⲱ ⲁϥⲧⲱϣ ⲛⲁϥ ⲛⲟⲩⲟⲉⲓⲕ ⲛϣⲟⲣⲡ ⲉⲩⲥⲉⲓ</ab>
ⲕⲁⲓⲅⲁⲣ ⲥⲉⲛⲁⲟⲩⲱⲙ ⲛⲛⲉⲑⲩⲥⲓⲁ ⲙⲡϫⲟⲉⲓⲥ ⲛⲉⲛⲧⲁϥⲧⲁⲁⲩ ⲛⲁϥ ⲙⲛ ⲡⲉϥⲥⲡⲉⲣⲙⲁ</ab>
ⲡⲗⲏⲛ ϥⲛⲁⲕⲗⲏⲣⲟⲛⲟⲙⲓ ⲁⲛ ϩⲙ ⲡⲕⲁϩ ⲙⲡⲗⲁⲟⲥ ⲁⲩⲱ ⲙⲛⲧϥⲙⲉⲣⲓⲥ ⲙⲙⲁⲩ ϩⲙ ⲡⲉϥⲗⲁⲟⲥ ⲛⲧⲟϥ ⲅⲁⲣ ⲧⲉ ⲧⲉⲕⲙⲉⲣⲓⲥ ⲁⲩⲱ ⲧⲉⲕⲕⲗⲏⲣⲟⲛⲟⲙⲓⲁ</ab>
ⲫⲓⲛⲉⲉⲥ ⲡϣⲏⲣⲉ ⲛⲉⲗⲉⲁⲍⲁⲣ ⲡⲙⲉϩϣⲟⲙⲛⲧ ⲉⲡⲉⲟⲟⲩ ϩⲙ ⲡⲧⲣⲉϥⲕⲱϩ ϩⲛ ⲑⲟⲧⲉ ⲙⲡϫⲟⲉⲓⲥ ⲁⲩⲱ ⲛϥⲁϩⲉⲣⲁⲧϥ ϩⲙ ⲡϭⲱⲛⲧ ⲙⲡⲗⲁⲟⲥ ϩⲛ ⲧⲙⲛⲧⲁⲅⲁⲑⲟⲥ ⲙⲡⲟⲩⲣⲟⲧ ⲛⲧⲉϥⲯⲩⲭⲏ ⲁⲩⲱ ⲁϥϥⲓ ⲉⲃⲟⲗ ϩⲓϫⲛ ⲡⲗⲁⲟⲥ ⲙⲡⲓⲏⲗ</ab>
ⲉⲧⲃⲉ ⲡⲁⲓ ⲁⲩⲥⲙⲓⲛⲉ ⲛⲙⲙⲁϥ ⲛⲟⲩⲇⲓⲁⲑⲏⲕⲏ ⲛⲉⲓⲣⲏⲛⲏ ⲉⲁϩⲉⲣⲁⲧϥ ⲉⲡⲉⲧⲟⲩⲁⲁⲃ ⲙⲡⲉϥⲗⲁⲟⲥ ϫⲉ ⲉⲥⲉϣⲱⲡⲉ ⲛⲁϥ ⲙⲛ ⲡⲉϥⲥⲡⲉⲣⲙⲁ ⲧⲙⲛⲧⲛⲟϭ ⲙⲛ ⲧⲙⲛⲧⲟⲩⲏⲏⲃ ϣⲁⲉⲛⲉϩ</ab>
ⲁⲩⲱ ⲟⲩⲇⲓⲁⲑⲏⲕⲏ ⲙⲡϣⲏ[ⲣⲉ ⲇⲁⲩⲓⲇ] ⲉⲃⲟⲗ ϩⲛ ⲧⲉⲫⲩⲗⲏ ⲛ[ⲓⲟⲩⲇⲁ] ⲟⲩⲕⲗⲏⲣⲟⲛⲟⲙⲓⲁ ⲙⲡϣⲏⲣⲉ ⲙⲡⲣⲣⲟ ⲉⲃⲟⲗ ϩⲛ ⲟⲩϣⲏⲣⲉ ⲛⲟⲩⲱⲧ ⲧⲉⲕⲗⲏⲣⲟⲛⲟⲙⲓⲁ ⲛⲁⲁⲣⲱⲛ ⲙⲛ ⲡⲉϥⲥⲡⲉⲣⲙⲁ</ab>
ⲉϥⲉϯ ⲛⲏⲧⲛ ⲛⲟⲩⲥⲟⲫⲓⲁ ϩⲙ ⲡⲉⲧⲛϩⲏⲧ ⲉⲕⲣⲓⲛⲉ ⲙⲡⲉϥⲗⲁⲟⲥ ϩⲛ ⲟⲩⲇⲓⲕⲁⲓⲟⲥⲩⲛⲏ ϫⲉ ⲛⲉⲛⲉⲩⲁⲅⲁⲑⲟⲛ ⲧⲁⲕⲟ ⲛⲧⲉⲡⲉⲩⲉⲟⲟⲩ ϣⲱⲡⲉ ϣⲁ ϩⲛϫⲱⲙ ⲛϫⲱⲙ</ab>