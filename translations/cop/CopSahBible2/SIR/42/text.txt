ⲁⲩⲱ ϩⲏⲧϥ ⲛⲟⲩϣⲁϫⲉ ⲉⲁⲕⲥⲟⲧⲙⲉϥ ⲁⲩⲱ ϩⲏⲧϥ ⲛϭⲗⲡϩⲛϣⲁϫⲉ ⲉⲃⲟⲗ ⲉⲩϩⲏⲡ ⲧⲁⲣⲉⲕϣⲱⲡⲉ ⲛⲁⲙⲉ ⲛϣⲡⲓⲏⲧ ⲁⲩⲱ ⲉⲕϭⲓⲛⲉ ⲛⲟⲩⲭⲁⲣⲓⲥ ⲙⲡⲉⲙⲧⲟ ⲉⲃⲟⲗ ⲛⲣⲱⲙⲉ ⲛⲓⲙ ⲙⲡⲣϣⲓⲡⲉ ⲛⲧⲟϥ ϩⲏⲧⲟⲩ ⲛⲛⲁⲓ ⲁⲩⲱ ⲙⲡⲣϫⲓϩⲟ ⲉⲧⲣⲉⲕⲣⲛⲟⲃⲉ</ab>
ⲉⲧⲃⲉ ⲡⲛⲟⲙⲟⲥ ⲙⲡⲉⲧϫⲟⲥⲉ ⲙⲛ ⲧⲇⲓⲁⲑⲏⲕⲏ ⲁⲩⲱ ϩⲛ ⲟⲩϩⲁⲡ ⲉⲧⲙⲁⲓⲉⲡⲁⲥⲉⲃⲏⲥ</ab>
ⲉⲧⲃⲉ ⲡϣⲁϫⲉ ⲛⲟⲩⲕⲟⲓ[ⲛⲱⲛⲟⲥ …]ϣⲃⲏⲣ ⲉⲧⲃⲉ ⲡϯ ⲛⲧⲉⲕⲕⲗⲏⲣⲟⲛⲟⲙⲓⲁ […]</ab>
ⲉⲧⲃⲉ ⲟⲩⲁⲕⲣⲓⲃⲓⲁ ⲙⲙⲁϣⲉ ⲙⲛ ϩⲛϣⲓ ⲉⲧⲃⲉ ϫⲡⲉϩⲁϩ ϩⲓ ⲕⲟⲩⲓ</ab>
ⲉⲧⲃⲉ ⲟⲩⲙⲛⲧⲙⲁⲓϣⲓⲃⲉ ⲛϯ ⲉⲃⲟⲗ ϩⲓ ⲉϣ[ⲱⲧ] ⲉⲧⲃⲉ ϯⲟⲩⲥⲃⲱ ⲉⲛⲁϣⲱⲥ ⲛϩⲉⲛϣⲏⲣⲉ ⲉⲧⲃⲉ ⲧϩⲓⲉⲥⲛⲟϥ ⲛⲛⲥⲡⲓⲣⲟⲟⲩⲉ ⲛⲟⲩϩⲙϩⲁⲗ ⲉϥϩⲟⲟⲩ</ab>
ⲛⲁⲛⲟⲩⲟⲩⲥⲫⲣⲁⲅⲓⲥ ⲉϫⲛ ⲟⲩⲥϩⲓⲙⲉ ⲉⲥϩⲟⲟⲩ ⲁⲩⲱ ϣⲧⲙⲧⲟⲟⲧⲕ ϩⲙ ⲡⲙⲁ ⲛϩⲁϩ ⲛϭⲓϫ</ab>
ⲁⲩⲱ ⲛⲅϯⲡⲉⲧⲕⲛⲁⲧⲁⲁϥ ϩⲛ ⲟⲩⲏⲡⲉ ⲙⲛ ⲟⲩϣⲓ ⲁⲩⲱ ⲡϫⲓ ⲙⲛⲡϯ ϩⲛ ⲟⲩⲥϩⲁⲓ ⲧⲏⲣⲟⲩ</ab>
ⲉⲧⲃⲉ ϯⲥⲃⲱ ⲛⲟⲩⲁⲑⲏⲧ ⲙⲛ ⲟⲩⲥⲟϭ ⲁⲩⲱ ⲟⲩϩⲗⲗⲟ ⲉϥϫⲓϩⲁⲡ ⲉⲧⲃⲉ ⲟⲩⲡⲟⲣⲛⲓⲁ ⲧⲁⲣⲉⲕϣⲱⲡⲉ ⲛⲁⲙⲉ ⲉⲕⲧⲥⲁⲃⲏⲩ ⲁⲩⲱ ⲉⲕⲥⲟⲧⲡ ⲙⲡⲉⲙⲧⲟ ⲉⲃⲟⲗ ⲛⲣⲱⲙⲉ ⲛⲓⲙ ⲉⲧⲟⲛϩ</ab>
ⲟⲩⲟⲩϣⲏ ⲛⲣⲟⲉⲓⲥ ⲉⲥϩⲏⲡ ⲛⲟⲩⲉⲓⲱⲧ ⲡⲉ ⲟⲩϣⲉⲉⲣⲉ ⲁⲩⲱ ϣⲁⲣⲉⲡⲉⲥⲣⲟⲟⲩϣ ⲥⲁϩⲉⲫⲓⲛⲏⲃ ⲉⲃⲟⲗ ⲙⲙⲟϥ ⲉⲥϩⲛⲧⲉⲥⲙⲛⲧⲕⲟⲩⲓ ϫⲉ ⲙⲏⲡⲟⲧⲉ ⲛⲥⲣⲛⲟϭ ⲁⲩⲱ ⲉⲁⲥϫⲓϩⲁⲓ ⲙⲏⲡⲟⲧⲉ ⲛϥⲙⲉⲥⲧⲱⲥ</ab>
[ⲙⲏⲡⲟⲧⲉ ⲛ]ⲥϫⲱϩⲙ ⲛⲧⲉⲥⲙⲛⲧⲣⲟⲟⲩⲛⲉ [… …] ϩⲙ ⲡⲏⲓ ⲛⲛⲉⲥⲉⲓⲟⲧⲉ [ⲁⲩⲱ] ⲉⲁⲥϫⲓϩⲁⲓ ⲙⲏⲡⲟⲧⲉ ⲛⲥⲡⲁⲣⲁⲃⲁ [ⲁ]ⲩⲱ ⲉⲥϩⲙⲟⲟⲥ ⲛⲙⲙⲁϥ ⲙⲏⲡⲟⲧⲉ ⲛⲥⲣⲁϭⲣⲏⲛ</ab>
ⲁⲣⲉϩ ⲉⲙⲁⲧⲉ ⲉⲩϣⲉⲉⲣⲉ ⲛⲛⲁϣⲧⲙⲙⲉ ⲙⲏⲡⲟⲧⲉ ⲛⲥⲧⲣⲉⲛⲉⲕϫⲁϫⲉ ⲣⲁϣⲉ ⲙⲙⲟⲕ ⲁⲩⲱ ⲛⲥϯϣⲓⲡⲉ ⲛⲁⲕ ϩⲛ ⲟⲩⲙⲏⲏϣⲉ ⲉⲛⲁϣⲱϥ</ab>
ⲙⲡⲣⲉⲓⲱⲣⲙ ⲛⲥⲁ ⲣⲱⲙⲉ ⲛⲓⲙ ⲉⲛⲉⲥⲱϥ ⲁⲩⲱ ⲙⲡⲣⲥⲱⲟⲩϩ ⲉϩⲟⲩⲛ ϩⲛ ⲧⲙⲏⲧⲉ ⲛϩⲛⲥϩⲓⲙⲉ</ab>
ⲉϣⲁⲣⲉⲑⲟⲟⲗⲉ ⲅⲁⲣ ⲉⲓ ⲉⲃⲟⲗ ϩⲛ ⲛϩⲟⲓⲧⲉ ⲁⲩⲱ ⲧⲡⲟⲛⲏⲣⲓⲁ ⲛⲟⲩⲥϩⲓⲙⲉ ⲟⲩⲉⲃⲟⲗ ϩⲛⲟⲩⲥϩⲓⲙⲉ ⲧⲉ</ab>
ⲛⲁⲛⲟⲩⲧⲡⲟⲛⲏⲣⲓⲁ ⲛⲟⲩϩⲟⲟⲩⲧ ⲉϩⲟⲩⲉⲟⲩⲥϩⲓⲙⲉ ⲛⲣⲉϥⲣⲡⲉⲧⲛⲁⲛⲟⲩϥ ⲁⲩⲱ ⲥⲛⲁϣⲱⲡⲉ ⲉⲩⲛⲟϭⲛⲉϭ ⲛϭⲓ ⲟⲩⲥϩⲓⲙⲉ ⲉⲥϯϣⲓⲡⲉ</ab>
ϯⲛⲁⲣⲡⲙⲉⲉⲩⲉ ⲛⲛⲉϩⲃⲏⲩⲉ ⲙⲡϫⲟⲉⲓⲥ ⲁⲩⲱ ϯⲛⲁϫⲱ ⲛⲛⲉⲛⲧⲁⲓⲛⲁⲩ ⲉⲣⲟⲟⲩ ⲉⲣⲉⲛⲉϩⲃⲏⲩⲉ ⲙⲡϫⲟⲉⲓⲥ ϩⲛ ⲛⲉϥϣⲁϫⲉ ⲁⲩⲱ ⲁϥϣⲱⲡⲉ ⲛϭⲓ ⲡⲉⲥⲙⲟⲩ ⲛⲛⲉϥϩⲁⲡ</ab>
ⲡⲣⲏ ⲉⲧⲣⲟⲩⲟⲉⲓⲛ ⲉⲧϭⲱϣⲧ ⲉϫⲱⲟⲩ ⲧⲏⲣⲟⲩ ⲁⲩⲱ ⲫⲱⲃ ⲙⲡϫⲟⲉⲓⲥ ⲙⲉϩ ϩⲛ ⲡⲉϥⲉⲟⲟⲩ</ab>
ⲙⲡⲉⲡϫⲟⲉⲓⲥ ϯⲑⲉ ⲛⲛⲉ[………] ⲛⲉϥϣⲡⲏⲣⲉ ⲛⲉⲛⲧⲁⲡϫⲟⲉⲓⲥ ⲡⲡⲁⲛⲧⲟⲕⲣⲁⲧ[ⲱⲣ … ] ⲉⲧⲁϫⲣⲉⲡⲧⲏⲣϥ ϩⲛ ⲡⲉϥⲉⲟⲟⲩ</ab>
ⲁϥϩⲉⲧϩⲧⲡⲛⲟⲩⲛ ⲙⲛ ⲫⲏⲧ ⲁⲩⲱ ⲁϥⲙⲉⲕⲙⲟⲩⲕϥ ϩⲛ ⲛⲉϥⲥⲃⲟⲟⲩⲉ ⲁⲡϫⲟⲉⲓⲥ ⲅⲁⲣ ⲉⲓⲙⲉ ⲉⲥⲩⲛⲉⲓⲇⲏⲥⲓⲥ ⲛⲓⲙ ⲁⲩⲱ ⲁϥϭⲱϣⲧ ⲉⲩⲙⲁⲉⲓⲛ ϣⲁⲉⲛⲉϩ</ab>
ⲉϥϫⲱ ⲛⲛⲉⲛⲧⲁⲩⲟⲩⲉⲓⲛⲉ ⲙⲛ ⲛⲉⲧⲛⲁϣⲱⲡⲉ ⲁⲩⲱ ⲉϥϭⲱⲗⲡ ⲉⲃⲟⲗ ⲛⲙⲙⲁⲉⲓⲛ {ⲙ}ⲛⲛⲉⲧϩⲏⲡ</ab>
ⲙⲡⲉⲗⲁⲁⲩ ⲅⲁⲣ ⲙⲙⲉⲉⲩⲉ ⲥⲁⲁⲧϥ ⲁⲩⲱ ⲙⲡⲉⲟⲩϣⲁϫⲉ ⲛⲟⲩⲱⲧ ϩⲱⲡ ⲉⲣⲟϥ</ab>
ⲁϥⲧⲁⲙⲓⲟ ⲛ{ϩⲛ}ⲧⲙⲛⲧⲛⲟϭ ⲛⲧⲉϥⲥⲟⲫⲓⲁ ⲛⲧⲟϥ ϥϣⲟⲟⲡ ϩⲁⲑⲏ ⲛⲉⲛⲉϩ ⲁⲩⲱ ϣⲁⲉⲛⲉϩ ⲙⲡϥⲙⲟⲩϩ ⲟⲩⲇⲉ ⲙⲁϥϭⲱϫⲃ ⲁⲩⲱ ⲙⲡϥⲁϩⲉ ⲛⲗⲁⲁⲩ ⲛⲣⲉϥϫⲓϣⲟϫⲛⲉ</ab>
ⲛⲑⲉ ⲉⲧⲉⲣⲉⲛⲉϥϩⲃⲏⲩⲉ ⲧⲏⲣⲟⲩ ⲥⲟⲧⲡ ⲁⲩⲱ ϩⲁ ⲡⲧⲣⲉⲛⲛⲁⲩ ⲡⲉ ⲉⲁ(?)ⲩϯⲕ</ab>
ⲛⲁⲓ ⲧⲏⲣⲟⲩ ⲟⲛϩ ⲁⲩⲱ ⲥⲉϣⲟⲟⲡ ⲛϣⲁ ⲛⲓⲉⲛⲉϩ ⲁⲩⲱ ϩⲛ ⲭⲣⲓⲁ ⲛⲓⲙ ⲥⲉⲛⲁⲥⲱⲧⲙ ⲧⲏⲣⲟⲩ</ab>
ⲥⲉⲟ ⲛⲥⲛⲁⲩ ⲥⲛⲁⲩ ⲧⲏⲣⲟⲩ ⲟⲩⲁ ⲙⲡⲉⲙⲧⲟ ⲉⲃⲟⲗ ⲛⲟⲩⲁ ⲁⲩⲱ ⲙⲡϥⲕⲁⲗⲁⲁⲩ ⲉϥϣⲁⲁⲧ</ab>
ⲁϥⲧⲁϫⲣⲉⲟⲩⲁ ⲛⲛⲉϥⲁⲅⲁⲑⲟⲛ ⲉⲟⲩⲁ ⲁⲩⲱ ⲛⲓⲙ ⲡⲉⲧⲛⲁⲥⲉⲓ ⲉϥⲛⲁⲩ ⲉⲡⲉϥⲉⲟⲟⲩ</ab>
<gap reason=""/>
<gap reason=""/>