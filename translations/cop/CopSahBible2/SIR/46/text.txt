ⲓⲏⲥⲟⲩⲥ ⲡϣⲏⲣⲉ ⲛⲛⲁⲩⲏ ⲡϫⲱⲱⲣⲉ ϩⲙ ⲡⲡⲟⲗⲉⲙⲟⲥ ⲡⲉⲛⲧⲁϥⲣⲡⲙⲁ ⲙⲙⲱⲩ̈ⲥⲏⲥ ϩⲛ ⲛⲉⲡⲣⲟⲫⲏⲧⲓⲁ ⲡⲁⲓ ⲉⲛⲧⲁϥϣⲱⲡⲉ ⲕⲁⲧⲁ ⲡⲉϥⲣⲁⲛ ⲛⲛⲟϭ ⲉϫⲛ ⲡⲉⲩϫⲁⲓ ⲛⲛⲉϥⲥⲱⲧⲡ ⲉϫⲓⲕⲃⲁ ϩⲛ ⲛϫⲁϫⲉ ⲉⲧⲧⲱⲟⲩⲛ ⲉϫⲱⲟⲩ ϫⲉ ⲉϥⲉϯⲕⲗⲏⲣⲟⲛⲟⲙⲓⲁ ⲙⲡ</ab>
ⲛⲑⲉ ⲉⲛⲧⲁϥϫⲓⲉⲟⲟⲩ ϩⲙ ⲡⲉϥϥⲓ ⲉϩⲣⲁⲓ ⲛⲛⲉϥϭⲓϫ ϩⲙ ⲡⲧⲣⲉϥⲥⲟⲟⲩⲧⲛ ⲉⲃⲟⲗ ⲛⲧⲥⲏϥⲉ ⲉϫⲛ ⲙⲡⲟⲗⲓⲥ</ab>
ⲛⲓⲙ ⲡⲉⲛⲧⲁϥⲱϩⲉⲣⲁⲧϥ ϩⲁⲧⲉϥϩⲏ ⲛⲧⲉⲓϩⲉ ⲡϫⲟⲉⲓⲥ ⲅⲁⲣ ⲡⲉϯⲛⲉ ⲛⲁϥ ⲛⲛⲉⲧϯ ⲟⲩⲃⲏϥ</ab>
ⲙⲏ ϩⲛ ⲧⲉϥϭⲓϫ ⲁⲛ ⲁⲡⲣⲏ ⲧⲟⲟⲧⲉ ⲉⲡⲁϩⲟⲩ [……ϩ]ⲟⲟⲩ ⲣⲥⲛⲁⲩ</ab>
[ⲁϥⲉⲡⲓ]ⲕⲁⲗⲉⲓ ⲙⲡϫⲟⲉⲓⲥ ⲛⲛϭⲟⲙ ⲡⲉⲧϫⲟⲥⲉ ϩⲙ ⲡⲧⲣⲉϥⲑⲗⲓⲃⲉ ⲛⲛϫⲁϫⲉ ⲉⲧⲙⲡⲉϥⲕⲱⲧⲉ ⲁⲩⲱ ⲁⲡϫⲟⲉⲓⲥ ⲥⲱⲧⲙ ⲉⲣⲟϥ ϩⲛ ϩⲛⲱⲛⲉ ⲛⲭⲁⲗⲁⲍⲁ ⲛⲛⲟϭ ⲛϭⲟⲙ</ab>
ⲁϥⲉⲓⲛⲉ ⲙⲙⲟⲟⲩ ϩⲙ ⲡⲡⲟⲗⲉⲙⲟⲥ ⲉϫⲛ ⲟⲩϩⲉⲑⲛⲟⲥ ⲁⲩⲱ ⲁϥⲧⲁⲕⲟ ⲛⲛⲉⲧⲟⲩⲃⲏϥ ϩⲙ ⲡⲉⲩⲉⲓ ⲉϩⲣⲁⲓ ϫⲉ ⲉⲣⲉⲛϩⲉⲑⲛⲟⲥ ⲉⲓⲙⲉ ⲉⲧⲉⲩⲡⲁⲛϩⲟⲡⲗⲓⲁ ϫⲉ ⲉⲣⲉⲡⲉϥⲡⲟⲗⲉⲙⲟⲥ ⲙⲡⲉⲙⲧⲟ ⲉⲃⲟⲗ ⲙⲡϫⲟⲉⲓⲥ ⲕⲁⲓ ⲅⲁⲣ ⲁϥⲟⲩⲁϩϥ ⲛⲥⲁ ⲟⲩϫⲱⲱⲣⲉ</ab>
ⲁⲩⲱ ⲁϥⲉⲓⲣⲉ ⲛⲟⲩⲛⲁ ϩⲛ ⲛⲉϩⲟⲟⲩ ⲙⲙⲱⲩ̈ⲥⲏⲥ ⲛⲧⲟϥ ⲙⲛ ⲭⲁⲗⲉⲃ ⲡϣⲏⲣⲉ ⲛⲓⲉⲫⲟⲛⲏ ⲁⲩⲱϩⲉⲣⲁⲧⲟⲩ ⲟⲩⲃⲏⲩ ⲉⲕⲱⲗⲩⲉ ⲙⲡⲗⲁⲟⲥ ⲉⲡⲛⲟⲃⲉ ⲁⲩⲱ ⲉⲧⲁⲗϭⲟ ⲙⲡⲉⲕⲣⲙⲣⲙ ⲛⲧⲡⲟⲛⲏⲣⲓⲁ</ab>
ⲁⲩⲱ ⲛⲧⲟⲟⲩ ⲛⲉ ⲛⲧⲁⲩⲟⲩϫⲁⲓ ⲙⲡⲉⲥⲛⲁⲩ ⲉⲃⲟⲗ ϩⲛ ⲥⲉ ⲛⲧⲃⲁ ⲙⲡⲉⲍⲟⲥ ⲉϫⲓⲧⲟⲩ ⲉϩⲟⲩⲛ ⲉⲧⲉⲕⲗⲏⲣⲟⲛⲟⲙⲓⲁ ⲉⲩⲕⲁϩ ⲉϥϣⲟⲩⲉⲉⲣⲱⲧⲉ ⲉⲃⲟⲗ ϩⲓ ⲉⲃⲓⲱ</ab>
ⲁⲡϫⲟⲉⲓⲥ ϯⲟⲩϭⲟⲙ ⲛⲭⲁⲗⲉⲃ ⲁⲥϭⲱ ⲛⲙⲙⲁϥ ϣⲁ ⲧⲉϥⲙⲛⲧϩⲗⲗⲟ ⲉⲧⲣⲉⲩⲁⲗⲉ ⲉϫⲛ ⲡϫⲓⲥⲉ ⲁⲩⲱ ⲁⲡⲉϥⲥⲡⲉⲣⲙⲁ ⲁⲙⲁ[ϩⲧⲉ ⲛⲟⲩⲕⲗⲏ]ⲣⲟⲛⲟⲙⲓⲁ</ab>
ϫⲉⲕⲁⲁⲥ ⲉⲣⲉⲛϣⲏⲣⲉ ⲧⲏⲣⲟⲩ ⲙⲡ︤ⲓ︦ⲏ︦ⲗ︥ ⲛⲁⲩ ϫⲉ ⲛⲁⲛⲟⲩⲟⲩⲁϩⲕ ⲛⲥⲁ ⲡϫⲟⲉⲓⲥ</ab>
ⲁⲩⲱ ⲛⲉⲕⲣⲓⲧⲏⲥ ⲡⲟⲩⲁ ⲡⲟⲩⲁ ϩⲙ ⲡⲉϥⲣⲁⲛ ⲛⲉⲧⲉⲙⲡⲉⲡⲉⲩϩⲏⲧ ⲡⲟⲣⲛⲉⲩⲉ ⲛϩⲏⲧⲟⲩ ⲁⲩⲱ ⲛⲉⲧⲉⲙⲡⲟⲩⲕⲟⲧⲟⲩ ⲉⲃⲟⲗ ⲙⲡϫⲟⲉⲓⲥ ⲉⲣⲉⲡⲉⲩⲣⲡⲙⲉⲉⲩⲉ ϣⲱⲡⲉ ϩⲛ ϩⲉⲛⲥⲙⲟⲩ</ab>
ⲁⲩⲱ ⲉⲣⲉⲛⲉⲩⲕⲁⲁⲥ ϯⲟⲩⲱ ⲉⲃⲟⲗ ϩⲙ ⲡⲉⲩⲙⲁ ⲁⲩⲱ ⲛⲥⲉϯⲡⲉⲩⲣⲁⲛ ⲛϣⲃⲉⲓⲱ ⲉϫⲛ ⲛⲉⲩϣⲏⲣⲉ ⲉⲧⲧⲁⲓⲏⲩ</ab>
ⲁⲩⲙⲉⲣⲉⲥⲁⲙⲟⲩⲏⲗ ϩⲓⲧⲛ ⲡⲉⲧϫⲟⲥⲉ ⲡⲉⲡⲣⲟⲫⲏⲧⲏⲥ ⲙⲡϫⲟⲉⲓⲥ ⲡⲉ ⲁϥⲕⲁⲑⲓⲥⲧⲁ ⲛⲧⲙⲛⲧⲣⲣⲟ ⲁⲩⲱ ⲁϥⲧⲱϩⲥ ⲛϩⲛⲁⲣⲭⲱⲛ ⲉϫⲛ ⲡⲉϥⲗⲁⲟⲥ</ab>
ⲁϥⲕⲣⲓⲛⲉ ⲛⲧⲥⲩⲛⲁⲅⲱⲅⲏ ⲙⲡⲛⲟⲙⲟⲥ ⲙⲡⲉⲧϫⲟⲥⲉ ⲁⲡϫⲟⲉⲓⲥ ϭⲛⲡϣⲓⲛⲉ ⲛⲓⲁⲕⲱⲃ</ab>
ⲁϥⲥⲟⲧⲡϥ ϩⲛ ⲧⲉϥⲡⲓⲥⲧⲓⲥ ⲙⲡⲣⲟⲫⲏⲧⲏⲥ ⲁⲩⲱ ⲁⲩⲥⲟⲩⲱⲛϥ ϩⲛ ⲧⲉϥⲣⲁⲥⲟⲩ ϫⲉ ϥⲛϩⲟⲧ ⲛⲁϥ</ab>
ⲁϥⲉⲡⲓⲕⲁⲗⲉⲓ ⲙⲡϫⲟⲉⲓⲥ ⲛⲛϭⲟⲙ ϩⲙ ⲡⲧⲣⲉⲛⲉϥϫⲁϫⲉ ⲑⲗⲓⲃⲉ ⲙⲙⲟϥ ⲙⲡⲉϥⲕⲱⲧⲉ [ϩⲛ ⲟⲩⲡⲣⲟⲥ]ⲫⲟⲣⲁ ⲛϩⲓⲉⲓⲃ ⲛⲟⲩⲁⲙ[ⲉⲣⲱⲧⲉ]</ab>
ⲁⲩⲱ ⲁⲡϫⲟⲉⲓⲥ ϯϩⲣⲟⲩⲃⲃⲁⲓ ⲉⲃⲟⲗ [ϩⲛ] ⲧⲡⲉ ⲁⲩⲱ ⲁϥⲧⲣⲉⲩⲥⲱⲧⲙ ⲉⲧⲉϥⲥⲙⲏ ϩⲛ ⲟⲩⲛⲟϭ ⲛϩⲣⲟⲟⲩ</ab>
ⲁϥⲟⲩⲱϣϥ ⲛⲛⲟϭ ⲛⲧⲩⲣⲁⲛⲛⲟⲥ ⲁⲩⲱ ⲛⲁⲣⲭⲱⲛ ⲧⲏⲣⲟⲩ ⲛⲛⲉⲫⲩⲗⲓⲥⲧⲓⲉⲓⲙ</ab>
ⲁⲩⲱ ϩⲁⲑⲏ ⲉⲙⲡⲁⲧϥⲕⲟⲧϥ ⲛϣⲁⲉⲛⲉϩ ⲁϥⲣⲙⲛⲧⲣⲉ ⲙⲡⲉⲙⲧⲟ ⲉⲃⲟⲗ ⲙⲡϫⲟⲓⲥ ⲙⲛ ⲡⲣⲣⲟ ϫⲉ ⲙⲡⲓϫⲓⲭⲣⲏⲙⲁ ⲛⲧⲛ ⲥⲁⲣⲝ ⲛⲓⲙ ϣⲁϩⲣⲁⲓ ⲉⲩⲧⲟⲟⲩⲉ ⲁⲩⲱ ⲙⲡⲉⲗⲁⲁⲩ ⲛⲣⲱⲙⲉ ⲉⲛⲕⲁⲗⲓ ⲛⲁϥ</ab>
ⲁⲩⲱ ⲁϥⲡⲣⲟⲫⲏⲧⲉⲩⲉ ⲙⲛⲛⲥⲁ ⲧⲣⲉϥⲙⲟⲩ ⲁϥϫⲱ ⲉⲡⲣⲣⲟ ⲙⲡⲉϥⲙⲟⲩ ⲁⲩⲱ ⲁϥϫⲓⲥⲉ ⲛⲧⲉϥⲥⲙⲏ ⲉⲃⲟⲗ ϩⲙ ⲡⲕⲁϩ ϩⲛ ⲟⲩⲡⲣⲟⲫⲏⲧⲓⲁ ⲉϥⲱⲧⲉ ⲉⲃⲟⲗ ⲛⲧⲁⲛⲟⲙⲓⲁ ⲙⲡⲗⲁⲟⲥ</ab>