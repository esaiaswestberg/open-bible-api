ⲉϣⲱⲡⲉ ⲉⲁⲩⲁⲁⲕ ⲛⲛⲟϭ ⲉⲩⲙⲏⲏϣⲉ ⲙⲡⲣϫⲓⲥⲉ ⲙⲙⲟⲕ ⲉϫⲱϥ: ⲁⲣⲓⲑⲉ ⲛⲟⲩⲁ ⲙⲙⲟⲟⲩ ⲛϩⲏⲧⲟⲩ ⲛⲅϥⲓⲡⲉⲩⲣⲟⲟⲩϣ ⲛⲅϩⲙⲟⲟⲥ</ab>
ⲛⲅⲣⲧⲉⲭⲣⲓⲁ ⲧⲏⲣⲥ ⲛⲅⲛⲟϫⲕ ϫⲉ ⲉⲕⲉⲉⲩⲫⲣⲁⲛⲉ ⲉⲧⲃⲏⲧⲟⲩ ⲁⲩⲱ ⲛⲅϫⲓⲟⲩⲕⲗⲟⲙ ⲉⲧⲃⲉ ⲡⲉⲩⲧⲥⲁⲛⲟ</ab>
ⲙⲡⲣϫⲓ ⲟⲩϣⲁϫⲉ ⲛⲁϥ ⲛⲛⲟϭⲛⲉϭ ⲁⲩⲱ ⲙⲡⲣⲑⲗⲓⲃⲉ ⲙⲙⲟϥ ⲉϣⲁⲧϥ</ab> ϣⲁϫⲉ ⲡϩⲗⲗⲟ ϫⲉ ⲥⲡⲣⲉⲡⲉⲓ ⲅⲁⲣ ⲛⲁⲕ ϩⲛ ⲟⲩⲱⲣϫ ⲛⲥⲃⲱ ⲛⲅⲧⲙϫⲱⲱⲣⲉ ⲉⲃⲟⲗ ⲛϩⲛⲙⲟⲩⲥⲓⲕⲟⲛ</ab>
ⲙⲡⲣϣⲁϫⲉ ϩⲙ ⲡⲙⲁ ⲛⲥⲱⲧⲙ ⲁⲩⲱ ⲙⲡⲣⲁⲁⲕ ⲛϩⲁⲛⲥⲁⲃⲉ ϩⲛ ⲟⲩⲙⲛⲧⲁⲧⲟⲩⲟⲉⲓϣ</ab>
ⲁⲣⲓⲑⲉ ⲛⲟⲩⲥⲫⲣⲁⲅⲓⲥ ⲛⲁⲛⲑⲣⲁⲝ ϩⲓ ⲟⲩⲕⲟⲥⲙⲟⲥ ⲛⲛⲟⲩⲃ ⲁⲩⲱ ⲟⲩⲥⲩⲅⲕⲣⲓⲙⲁ ⲙⲙⲟⲩⲥⲓⲕⲟⲛ ϩⲛ ⲟⲩⲥⲩⲙⲡⲟⲥⲓⲟⲛ ⲛⲏⲣⲡ</ab>
ⲁⲩⲱ ⲟⲩⲥⲫⲣⲁⲅⲓⲥ ⲛⲥⲙⲁⲣⲁⲅⲇⲟⲥ ϩⲓ ⲟⲩⲧⲁⲙⲓⲟ ⲛⲛⲟⲩⲃ ⲁⲩⲱ ⲛⲑⲉ ⲛⲟⲩⲗⲗⲉ ⲙⲙⲟⲩⲥⲓⲕⲟⲛ ϩⲛ ⲟⲩⲏⲣⲡ ⲉⲛⲁⲛⲟⲩϥ</ab>
ϣⲁϫⲉ ⲡϩⲣϣⲓⲣⲉ ⲉϣϫⲉ ⲥⲉⲣⲭⲣⲓⲁ ⲙⲙⲟⲕ ⲙⲟⲅⲓⲥ ⲉⲩϣⲁⲛϫⲛⲟⲩⲕ ⲛⲥⲉⲡⲥⲛⲁⲩ</ab>
ⲁⲣⲓϩⲁϩ ⲛϣⲁϫⲉ ⲛⲟⲩⲁ ϣⲱⲡⲉ ⲛⲑⲉ ⲛⲛⲉⲧⲥⲟⲟⲩⲛ ⲉⲧⲕⲱ ⲛⲣⲱⲟⲩ</ab>
ⲁⲩⲱ ⲙⲡⲣϣⲟϣⲕ ⲙⲛ ⲛⲛⲟϭ ϩⲛ ⲧⲉⲩⲙⲏⲧⲉ ⲁⲩⲱ ⲙⲡⲣϣⲁϫⲉ ⲉⲙⲁⲧⲉ ϩⲙ ⲡⲙⲁ ⲛⲛϩⲗⲗⲟ</ab>
ϣⲁⲣⲉⲛⲉⲃⲣⲏϭⲉ ϥⲱϭⲉ ϩⲁⲑⲏ ⲛⲛⲉϩⲣⲟⲩⲃⲃⲁⲓ ⲁⲩⲱ ⲧⲉⲭⲁⲣⲓⲥ ⲛⲁⲙⲟⲟϣⲉ ϩⲁⲑⲏ ⲙⲡⲉϫⲡⲓⲏⲧ</ab>
ⲧⲱⲟⲩⲛ ⲉⲟⲩⲛⲛⲁⲩ ⲁⲩⲱ ⲛⲅⲧⲙⲣϩⲁⲉ ⲃⲱⲕ ⲉⲡⲉⲕⲏⲓ ⲛⲅⲧⲙⲱⲥⲕ</ab>
ⲛⲅⲥⲱⲃⲉ ⲙⲙⲁⲩ ⲛⲅⲣⲡⲉⲧⲕⲟⲩⲁϣϥ ϣⲁⲧⲛⲛⲟⲃⲉ ϩⲓ ϣⲁϫⲉ ⲙⲙⲛⲧϫⲁⲥⲓϩⲏⲧ</ab>
ⲁⲩⲱ ⲉϫⲛ ⲛⲁⲓ ⲥⲙⲟⲩ ⲉⲡⲉⲛⲧⲁϥⲧⲁⲙⲓⲟⲕ ⲁⲩⲱ ⲡⲉⲧⲧⲥⲓⲟ ⲙⲙⲟⲕ ⲉⲃⲟⲗ ϩⲛ ⲛⲉϥⲁⲅⲁⲑⲟⲛ</ab>
[ⲡⲉⲧⲣϩⲟⲧ]ⲉ ϩⲏⲧϥ ⲙⲡϫⲟⲉⲓⲥ ϣⲁϥϣⲱⲡ [ⲉⲣⲟϥ ⲛ]ⲧⲉⲥⲃⲱ [ⲁⲩⲱ] ⲛⲉⲧ[ϣⲟ]ⲣⲡ ⲙⲙⲟⲟⲩ ⲉⲣⲟϥ ⲥⲉⲛⲁϭⲓⲛⲉ ⲙⲡⲉϥⲟⲩⲱϣ</ab>
[ⲡ]ⲉⲧϣⲓⲛⲉ ⲛⲥⲁ ⲡⲛⲟⲙⲟⲥ ⲛⲁⲥⲓ ⲙⲙⲟϥ ⲁⲩⲱ ⲡⲉⲧϩⲩⲡⲟⲕⲣⲓⲛⲉ ⲛϩⲏⲧϥ ϥⲛⲁⲥⲕⲁⲛⲇⲁⲗⲓⲍⲉ ⲛϩⲏⲧϥ</ab>
ⲛⲉⲧⲣϩⲟⲧⲉ ϩⲏⲧϥ ⲙⲡϫⲟⲉⲓⲥ ⲛⲁϩⲉ ⲉⲫⲁⲡ ⲁⲩⲱ ⲥⲉⲛⲁϫⲉⲣⲟ ⲛⲛⲇⲓⲕⲁⲓⲱⲙⲁ ⲛⲑⲉ ⲙⲡⲟⲩⲟⲉⲓⲛ</ab>
ϣⲁⲣⲉⲟⲩⲣⲱⲙⲉ ⲛⲣⲉϥⲣⲛⲟⲃⲉ ⲣⲓⲕⲉ ⲉⲃⲟⲗ ⲛⲟⲩϫⲡⲓⲟ ⲁⲩⲱ ϥⲛⲁϩⲉ ⲉⲡϣⲱϣ ⲙⲡⲉϥⲟⲩⲱϣ</ab>
ⲟⲩⲣⲱⲙⲉ ⲛϣⲟϫⲛⲉ ⲛⲛⲉϥⲟⲃϣϥ ⲉⲩⲙⲟⲕⲙⲉⲕ ⲟⲩϣⲙⲙⲟ ⲛϫⲁⲥⲓϩⲏⲧ ⲛⲉϥϣⲡⲟⲩϩⲟⲧⲉ ⲁⲩⲱ ⲙⲛⲛⲥⲁ ⲧⲣⲉϥⲁⲁⲥ ⲛⲉⲙⲁϥ ⲁϫⲛ ϣⲟϫⲛⲉ</ab>
ⲙⲡⲣⲣⲗⲁⲁⲩ ⲁϫⲛ ϣⲟϫⲛⲉ ⲁⲩⲱ ⲉⲕϣⲁⲛⲁⲁⲩ ⲙⲡⲣⲣϩⲧⲏⲕ</ab>
ⲙⲡⲣⲙⲟⲟϣⲉ ϩⲓ ⲟⲩϩⲓⲏ ⲛϩⲧⲟⲡ ⲁⲩⲱ ⲙⲡⲣϫⲓϫⲣⲟⲡ ϩⲓ ⲟⲩⲙⲁ ⲛⲱⲛⲉ</ab>
ⲙⲡⲣⲧⲁⲛϩⲟⲩⲧⲕ ϩⲓ ⲟⲩϩⲓⲏ ⲛⲁⲧϫⲣⲟⲡ</ab>
ⲁⲩⲱ ϩⲁⲣⲉϩ ⲉⲣⲟⲕ ⲉⲛⲉⲕϣⲏⲣⲉ</ab>
ⲧⲁⲛϩⲉⲧⲡⲉⲕϩⲏⲧ ϩⲛ ϩⲱⲃ ⲛⲓⲙ ⲕⲁⲓⲅⲁⲣ ⲡⲁⲓ ⲡⲉ ⲡⲁⲣⲉϩ ⲉⲛⲉⲛⲧⲟⲗⲏ</ab>
ⲡⲉⲧⲡⲓⲥⲧⲉⲩⲉ ⲉⲡⲛⲟⲙⲟⲥ ϥⲛⲁϯϩⲧⲏϥ ⲉⲛⲉⲛⲧⲟⲗⲏ ⲁⲩⲱ ⲡⲉⲧⲛⲁϩⲧⲉ ⲉⲡϫⲟⲉⲓⲥ ⲛⲛⲉϥⲣ[…</ab>
<gap reason=""/>
<gap reason=""/>