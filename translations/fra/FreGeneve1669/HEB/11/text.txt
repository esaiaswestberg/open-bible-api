OR la foi eft une fubfiftence des chofes qu'on efpere, &amp; une demonftration des chofes qu'on ne voit point.
car par elle les anciens ont obtenu témoignage.
Par la foi nous entendons que les fiecles ont efté ordonnez par la Parole de Dieu, de forte que les chofes qui fe voyent, n'ont point efté faites de chofes apparuffent.
Par la foi Abel a offert un plus excellent facrifice à Dieu que Caïn : par laquelle il a obtenu témoignage d'eftre jufte, dautant que Dieu rendoit témoignage de fes dons : &amp; lui eftant mort, parle encore par elle.
Par la foi Enoch a efté tranfporté, pour ne point voir la mort : &amp; ne fut point trouvé, parce que Dieu l'avoit tranfporté : car devant qu'il fuft tranfporté, il a obtenu témoignage d'avoir efté agreable à Dieu.
Or il eft impoffible de lui eftre agreable fans la foi : car il faut que celui qui vient à Dieu, croye que Dieu eft, &amp; qu'il eft le remunerateur de ceux qui le requierent.
Par la foi Noé ayant efté divinement averti des chofes qui ne fe voyoyent point encore, craignit, &amp; baftit l'Arche pour la confervation de fa famille : par laquelle Arche il condamna le monde, &amp; fut fait heritier de la juftice qui eft felon la foi.
Par la foi Abraham eftant appellé, obeït, pour venir au lieu qu'il devoit recevoir en heritage, &amp; partit, ne fçachant où il alloit.
Par la foi il demeura comme eftranger en la terre promife, comme fi elle ne lui euft point appartenu, habitant en des tentes avec Ifaac &amp; Jacob, heritiers avec lui de la mefme promeffe.
Car il attendoit la cité qui a des fondemens, &amp; de laquelle Dieu eft l'architecte &amp; le baftiffeur.
Par la foi auffi Sara receut vertu à concevoir femence, &amp; enfanta hors d'age, parce qu'elle eftima que celui qui le lui avoit promis, eftoit fidele.
Partant auffi d'un feul (voire mefmes amorti,) font nés des gens en multitude comme les eftoiles du ciel, &amp; comme le fablon qui eft au rivage de la mer, lequel ne fe peut nombrer.
En la foi tous ceux-ci font morts, n'ayant point receu les promeffes, mais les ayant veuës de loin, creuës, &amp; falüées : ayant fait profeffion d'eftre eftrangers &amp; pelerins fur la terre.
Car ceux qui tiennent ces difcours montrent qu'ils cherchent leur païs.
Et certes s'ils fe fuffent ramentus celui dont ils eftoyent fortis, ils avoyent du temps pour y retourner.
Mais maintenant ils en defirent un meilleur, c'eft à dire, le celefte. C'eft pourquoi Dieu mefme ne prend point à honte d'eftre appellé leur Dieu, car il leur avoit preparé une cité.
Par la foi Abraham offrit Ifaac quand il fut efprouvé, voire celui qui avoit receu les promeffes, offrit fon fils unique.
(Au regard duquel il avoit efté dit, En Ifaac te fera appellée femence.)
Ayant eftimé que Dieu le pouvoit mefmes reffufciter des morts : dont auffi il le recouvra par quelque reffemblance.
Par la foi Ifaac donna la benediction touchant les chofes à venir, à Jacob, &amp; à Efau.
Par la foi Jacob en mourant benit chacun des fils de Jofeph : &amp; adora fur le bout de fon bafton.
Par la foi Jofeph en mourant fit mention de la fortie des enfans d'Ifraël, &amp; donna charge touchant fes os.
Par la foi Moyfe eftant né, fut caché trois mois par fes pere &amp; mere, parce qu'ils le voyoyent beau petit enfant, ne craignirent point l'edit du Roi.
Par la foi Moyfe eftant déja grand, refufa d'eftre nommé fils de la fille de Pharao.
Choififfant pluftoft d'eftre affligé avec le peuple de Dieu, que de joüir pour un peu de temps des delices du peché.
Ayant eftimé que l'opprobre de Chrift eftoit de plus grandes richeffes, que les trefors d'Egypte : car il regardoit à la remuneration.
Par la foi il quitta l'Egypte, n'ayant point craint la fureur du Roi : car il tint ferme, comme voyant celui qui eft invifible.
Par la foi il celebra la Pafque &amp; l'effufion du fang, afin que celui qui deftruifoit les premiers nez, ne les touchaft point.
Par la foi ils traverferent la mer rouge, comme par le fec : ce que les Egyptiens voulant experimenter, ils furent engloutis.
Par la foi les murs de Jerico tomberent, apres qu'ils eurent efté circuïs par fept jours.
Par la foi Rahab la paillarde ne perit point avec les incredules, ayant recueilli les efpies en paix.
Et que dirai-je plus ? car le temps me defaudra, fi je veux raconter de Gedeon, &amp; de Barac, &amp; de Samfon, &amp; de Jephté, &amp; de David, &amp; de Samuël, &amp; des Prophetes :
Lefquels par la foi ont combattu les royaumes, ont exercé juftice, ont obtenu les promeffes, ont fermé les gueules des lions :
Ont efteint la force du feu, font efchappez des trenchans des efpées, de malades font devenus vigoureux, fe font montrez forts en bataille, ont tourné en fuite les armées des eftrangers.
Les femmes ont par refurrection receu leurs morts : mais d'autres ont efté eftendus au tourment, ne tenant conte d'eftre delivrez, afin d'obtenir une meilleure refurrection.
Et les autres ont efté efprouvez par des mocqueries &amp; par des battures : davantage auffi par liens &amp; par prifon.
Ils ont efté lapidez, ils ont efté fciez, ils ont efté tentez, ils ont efté mis à mort par occifion d'efpée, ils ont cheminé çà &amp; là veftus de peaux de brebis &amp; de chevres, deftituez, affligez, tourmentez :
Defquels le monde n'eftoit pas digne : errans és deferts, és montagnes, és cavernes, &amp; és trous de la terre.
Et tous ceux-là ayant obtenu témoignage par la foi, n'ont point receu la promeffe :
Dieu ayant pourveu quelque chofes de meilleur pour nous, afin qu'ils ne vinffent point à la perfection fans nous.