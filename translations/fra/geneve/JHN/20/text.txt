OR le premier jour de la femaine, Marie Magdeleine vint le matin au fepulcre, comme il faifoit encore obfur : &amp; vid que la pierre eftoit oftée du fepulcre.
Alors elle courut, &amp; vint à Simon Pierre, &amp; à l'autre difciple que Jefus aimoit, &amp; leur dit, On a enlevé le Seigneur du fepulcre, &amp; nous ne fçavons où on l'a mis.
Alors Pierre partit, &amp; l'autre difciple, &amp; ils s'en vinrent au fepulcre.
Et couroyent eux deux enfemble : mais l'autre difciple couroit plus vifte que Pierre, &amp; vint le premier au fepulcre.
Et s'eftant baiffé il vid bien les linges mis à cofté : toutefois il n'y entra point.
Alors Simon Pierre vint, le fuivant, &amp; entra au fepulcre, &amp; vid les linges mis à cofté,
Et le couvrechef qui avoit efté fur fa tefte, non point mis avec les linges, mais enveloppé en un lieu à part.
Alors l'autre difciple, qui eftoit venu le premier au fepulcre, y entra auffi, &amp; le vid, &amp; creut.
Car ils ne fçavoyent point encore l'Efcriture, qu'il faloit qu'il reffufcitaft des morts.
Les difciples donc s'en allerent derechef chez eux.
Mais Marie fe tenoit prés du fepulcre dehors en pleurant. Comme donc elle pleuroit, elle fe baiffa dans le fepulcre.
Et elle vid deux Anges veftus de blanc, affis l'un à la tefte, &amp; l'autre aux pieds, là où gifoit auparavant le corps de Jefus,
Et ils lui dirent, Femme, pourquoi pleures-tu ? Elle leur dit, Parce qu'on a en levé mon Seigneur : &amp; je ne fçais où on l'a mis.
Et quand elle eut dit cela, en fe retournant en arriere, elle vid Jefus qui eftoit là : &amp; elle ne fçavoit point que c'eftoit Jefus.
Jefus lui dit, Femme, pourquoi pleures-tu ? qui cherches-tu ? Elle penfant que ce fuft le jardinier, lui dit, Seigneur, fi tu l'as emporté, dis moi où tu l'as mis, &amp; je l'ofterai.
Jefus lui dit, Marie. Elle s'eftant retournée, lui dit, Rabboni, qui eft à dire, Maiftre.
Jefus lui dit, Ne me touche point : car je ne fuis point encore monté à mon Pere : mais va à mes freres, &amp; leur dit : Je monte à mon Pere, &amp; à voftre Pere, &amp; à mon Dieu, &amp; à voftre Dieu.
Marie Magdeleine vint, annonçant aux difciples qu'elle avoit veu le Seigneur, &amp; qu'il lui avoit dit ces chofes.
Et quand le foir de ce jour-là fut venu, qui eftoit le premier de la femaine, &amp; que les portes du lieu où les difciples eftoyent affemblez, pour la crainte qu'ils avoyent des Juifs, eftoyent fermées, Jefus vint, &amp; fut là au milieu d'eux, &amp; leur dit : Paix vous foit.
Et quand il leur eut dit cela, il leur montra fes mains &amp; fon cofté. Alors les difciples s'éjouïrent, quand ils eurent veu le Seigneur.
Et leur dit derechef, Paix vous foit : comme mon Pere m'a envoyé, ainfi auffi je vous envoye.
Et quand il eut dit cela, il fouffla fur eux, &amp; leur dit, Recevez le fainct Efprit.
A quiconque vous pardonnerez les pechez, ils feront pardonnez : &amp; à quiconque vous les retiendrez, ils feront retenus.
Or Thomas l'un des douze, appellé Didyme, n'eftoit point avec eux quand Jefus vint.
Dont les autres difciples lui dirent, Nous avons veu le Seigneur. Mais il leur dit, Si je ne vois les enfeignes des cloux en fes mains, &amp; fi je ne mets mon doigt là où eftoyent les cloux, &amp; fi je ne mets ma main en fon cofté, je ne le croirai point.
Et huict jours apres, fes difciples eftoyent derechef là dedans, &amp; Thomas avec eux. Alors Jefus vint, les portes eftant fermées, &amp; fut là au milieu d'eux &amp; leur dit : Paix vous foit.
Puis il dit à Thomas, Mets ton doigt ici, &amp; regarde mes mains : avance auffi ta main, &amp; la mets en mon cofté : &amp; ne fois point incredule, mais fidele.
Et Thomas refpondit &amp; lui dit : Mon Seigneur &amp; mon Dieu.
Jefus lui dit, parce que tu m'as veu, Thomas, tu as creu : bien-heureux font ceux qui n'ont point veu, &amp; ont creu.
Jefus fit auffi plufieurs autres fignes en la prefence de fes difciples, lefquels ne font point efcrits en ce livre.
Mais ces chofes font efcrites, afin que vous croyïez que Jefus eft le Chrift, le Fils de Dieu, &amp; qu'en croyant vous ayez la vie par fon Nom.