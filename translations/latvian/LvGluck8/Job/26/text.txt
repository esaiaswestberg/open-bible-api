Un Ījabs atbildēja un sacīja:
Kā tu nu palīdzējis nestipram un stiprinājis nespēcīgo elkoni!
Kā tu nu padomu devis negudram un saprašanu izrādījis ļoti skaidri!
Kam tu teic šos vārdus, un kā dvaša no tevis iziet?
Miroņi sāk trīcēt apakš ūdeņiem, un tie, kas tur mīt.
Elle Viņa priekšā ir atvērta, un nāves bezdibenim nav apsega.
Viņš zvaigžņu debesi gaisā izpletis un zemi piekāris, kur nekas.
Viņš saņem ūdeni Savos mākoņos, un padebeši apakš Viņa nesaplīst.
Viņš aizklāj Savu goda krēslu, Viņš izpleš tam priekšā Savu padebesi.
Viņš ap ūdeņiem licis ežu, līdz kur gaisma un tumsa šķirās.
Debess pīlāri trīc un iztrūcinājās no Viņa draudiem.
Caur Viņa spēku jūra saceļas viļņos, un caur Viņa ziņu augstie viļņi tiek sašķelti.
Caur Viņa vēju debess paliek skaidra, un Viņa roka nodur žiglo čūsku.
Redzi, tā ir Viņa ceļu maliņa, un kāda lēna balss tikai, ko samanām; kas Viņa varas pērkoni varētu dzirdēt?