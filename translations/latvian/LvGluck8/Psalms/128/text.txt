Svētku dziesma. Svētīgs ikviens, kas To Kungu bīstas un staigā viņa ceļos.
Tu mitināsies no savu roku darba; svētīgs tu esi, tev labi klājās.
Tava sieva būs kā auglīgs vīna koks ap tavu namu, tavi bērni kā eļļas zari ap tavu galdu.
Redzi, tā ir svētīts tas vīrs, kas To Kungu bīstas.
Tas Kungs lai tevi svētī no Ciānas, ka tu redzi Jeruzālemes labumu visas savas mūža dienas,
Un redzi savu bērnu bērnus: Miers lai ir pār Israēli.