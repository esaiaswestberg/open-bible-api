Pateiciet Tam Kungam, jo Viņš ir laipnīgs, un Viņa žēlastība paliek mūžīgi.
Pateiciet tam dievu Dievam, jo Viņa žēlastība paliek mūžīgi.
Pateiciet tam kungu Kungam, jo Viņa žēlastība paliek mūžīgi;
Tam, kas vien lielus brīnumus dara, jo Viņa žēlastība paliek mūžīgi.
Kas debesis ar gudrību radījis, jo Viņa žēlastība paliek mūžīgi.
Kas zemi pār ūdeņiem izplatījis, jo Viņa žēlastība paliek mūžīgi.
Kas lielus spīdekļus darījis, jo Viņa žēlastība paliek mūžīgi;
Sauli, lai dienu valda, jo Viņa žēlastība paliek mūžīgi;
Mēnesi un zvaigznes, lai nakti valda, jo Viņa žēlastība paliek mūžīgi.
Kas ēģiptiešiem viņu pirmdzimtos nokāvis, jo Viņa žēlastība paliek mūžīgi;
Un Israēli no viņu vidus izvedis; jo Viņa žēlastība paliek mūžīgi;
Ar stipru roku un izstieptu elkoni, jo Viņa žēlastība paliek mūžīgi.
Kas Niedras jūru pāršķīris, jo Viņa žēlastība paliek mūžīgi;
Un Israēli caur viņu cauri izvedis, jo Viņa žēlastība paliek mūžīgi;
Un Faraonu ar viņa karaspēku iegāzis Niedras jūrā, jo Viņa žēlastība paliek mūžīgi;
Kas savus ļaudis pa tuksnesi vadījis, jo Viņa žēlastība paliek mūžīgi;
Kas lielus ķēniņus kāvis, jo Viņa žēlastība paliek mūžīgi;
Un nokāvis varenus ķēniņus, jo Viņa žēlastība paliek mūžīgi;
Sihonu, Āmoriešu ķēniņu, jo Viņa žēlastība paliek mūžīgi;
Un Ogu, Basanas ķēniņu, jo Viņa žēlastība paliek mūžīgi;
Un devis viņu zemi par mantību, jo Viņa žēlastība paliek mūžīgi;
Par mantību Israēlim, savam kalpam, jo Viņa žēlastība paliek mūžīgi;
Kas mūs pieminējis mūsu bēdās, jo Viņa žēlastība paliek mūžīgi;
Un mūs izrāvis no mūsu spaidītājiem, jo Viņa žēlastība paliek mūžīgi;
Kas visai miesai dod barību, jo Viņa žēlastība paliek mūžīgi.
Pateiciet Dievam debesīs, jo Viņa žēlastība paliek mūžīgi.