Ne mums, ak Kungs! ne mums, bet Savam vārdam dod godu, pēc Savas žēlastības un patiesības.
Kāpēc pagāniem būs sacīt: kur nu ir viņu Dievs?
Bet mūsu Dievs ir debesīs; visu, ko Viņš grib, to Viņš dara.
Viņu dievekļi ir sudrabs un zelts, cilvēku roku darbs.
Tiem ir mute, bet tie nerunā, tiem ir acis, bet tie neredz;
Tiem ir ausis un tie nedzird, tiem ir deguns un tie neož;
Rokas tiem ir, bet tie netausta; tiem ir kājas, bet tie nestaigā; tie nerunā ar savu rīkli.
Kas tos taisa, ir tādi pat kā viņi, tādi pat visi, kas uz tiem paļaujas.
Israēl, cerē uz To Kungu! Viņš tiem ir palīgs un priekšturamās bruņas.
Ārona nams, cerē uz To Kungu! Viņš tiem ir palīgs un priekšturamās bruņas.
Jūs visi, kas To Kungu bīstaties, cerējiet uz To Kungu! Viņš tiem ir palīgs un priekšturamās bruņas.
Tas Kungs mūs piemin un mūs svētī; Viņš svētīs Israēla namu, Viņš svētīs Ārona namu.
Viņš tos svētīs, kas To Kungu bīstas, ir mazus, ir lielus.
Tas Kungs lai jūs vairo, jūs un jūsu bērnus.
Jūs esat Tā Kunga svētītie; Viņš radījis debesis un zemi.
Debesu debesis Tam Kungam pieder, bet zemi Viņš devis cilvēku bērniem.
Nomirušie To Kungu neslavēs nedz tie, kas nogrimuši klusumā.
Bet mēs gribam slavēt To Kungu, no šī laika mūžīgi. Alleluja!