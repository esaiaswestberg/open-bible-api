Svētku dziesma. Tie mani daudzkārt apbēdinājuši no manas jaunības, tā lai Israēls saka;
Tie mani daudzkārt apbēdinājuši no manas jaunības, bet tie mani nav pārvarējuši.
Arāji ir aruši uz manas muguras, tie savas vagas garas dzinuši.
Tas Kungs ir taisns, Viņš sacirtis bezdievīgo valgus.
Lai top kaunā un atpakaļ dzīti visi kas Ciānu ienīst.
Lai tie top kā zāle uz jumtiem, kas nokalst, pirms tā top plūkta,
Ar ko pļāvējs nepilda savu roku, nedz kopiņu sējējs savu klēpi.
Un tie, kas garām iet, lai nesaka: Tā Kunga svētība lai nāk pār jums, mēs jūs svētījam Tā Kunga Vārdā.