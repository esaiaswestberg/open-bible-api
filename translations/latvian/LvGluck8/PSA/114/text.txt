Kad Israēls izgāja no Ēģiptes, Jēkaba nams no svešas valodas ļaudīm,
Tad Jūda Viņam tapa par svētu daļu, un Israēls par Viņa valstību.
Jūra redzēja un bēga, Jardāne griezās atpakaļ;
Kalni lēkāja kā auni, pakalni kā jēri.
Kas tev bija, jūra, ka tu bēdz, un tev, Jardāne, ka tu atpakaļ griezies?
Jums, kalni, ka jūs lēkājāt kā auni, pakalni, kā jēri?
Priekš Tā Kunga drebi, zeme, Jēkaba Dieva priekšā,
Kas klinti pārvērsa par ezeru un akmeņus par ūdens avotiem.