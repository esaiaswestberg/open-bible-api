Koraha bērnu dziesma. Dziedātāju vadonim. Plaukšķinājiet priecīgi, visi ļaudis, un gavilējiet Dievam ar priecīgu balsi.
Jo Tas Kungs, tas visuaugstais, ir bijājams, liels ķēniņš pa visu zemi.
Viņš sadzīs tautas apakš mums, un ļaudis apakš mūsu kājām.
Viņš mums izrauga mūsu mantojumu, Jēkaba godību, ko Viņš mīļo. (Sela.)
Dievs uzkāpj ar gavilēšanu, Tas Kungs ar skaņu bazūni.
Dziediet Dievam, dziedājiet; dziediet mūsu Ķēniņam, dziedājiet.
Jo Dievs ir Ķēniņš pār visu zemi, dziediet Viņam dziesmu.
Dievs valda pār pagāniem, Dievs sēž uz Sava svētā krēsla.
Tautu lielkungi sapulcējušies par tautu Ābrahāma Dievam, jo zemes varenie pieder Dievam; Viņš ir ļoti paaugstināts.