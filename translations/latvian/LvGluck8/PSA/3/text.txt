Dāvida dziesma, kad tas bēga no sava dēla Absaloma. Ak Kungs! cik daudz manu pretinieku! Daudz, kas ceļas pret mani
Daudz saka uz manu dvēseli: tai pestīšanas nav pie Dieva.(Sela.)
Bet Tu, Kungs, esi par bruņām ap mani, mana godība un kas paceļ manu galvu.
Es piesaucu To Kungu ar savu balsi, un Viņš mani paklausa no Sava svētā kalna. (Sela.)
Es apgūlos un aizmigu, un atmodos, jo Tas Kungs mani uztur
Es nebīstos no daudz tūkstošiem ļaužu, kas visapkārt pret mani stājās.
Celies, Kungs, glābi mani, mans Dievs, jo Tu visiem maniem ienaidniekiem siti vaigā, Tu bezdievīgiem salauzi zobus.
Pie Tā Kunga ir pestīšana! Tava svētība pār Taviem ļaudīm! (Sela.)