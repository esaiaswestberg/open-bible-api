Asafa dziesma. Dievs stāv Savā draudzē, Viņš tura tiesu starp tiem dieviem.
Cik ilgi jūs gribat netaisni tiesāt un uzlūkot bezdievīgo ļaužu vaigu? (Sela.)
Izdodiet tiesu nabagam un bāriņam, taisnojiet bēdīgo un nabagu.
Izglābiet nabagu un bēdīgo, izraujiet viņu no bezdievīgo rokas.
Bet tie to neatzīst un nesaprot, tie staigā tumsībā; par to zemes pamatiem jāšaubās.
Gan Es esmu sacījis: jūs esat dievi, un visi tā Visuaugstākā bērni.
Bet jūs nomirsiet kā cilvēki un iesiet bojā tāpat kā citi lieli kungi.
Celies, ak Dievs, tiesā pasauli, jo Tev būs par mantību visas tautas.