Svētku dziesma. Es paceļu savas acis uz tiem kalniem, no kurienes man nāk palīdzība.
Mana palīdzība nāk no Tā Kunga, kas debesis un zemi radījis.
Viņš tavai kājai neliks slīdēt; kas tevi pasargā, Tas nesnauž.
Redzi, Israēla sargs nesnauž un neguļ.
Tas Kungs tevi pasargā; Tas Kungs ir tava ēna pa tavu labo roku,
Ka dienā saule tevi nespiež, nedz mēnesis naktī.
Tas Kungs lai tevi pasargā no visa ļauna, lai Viņš sarga tavu dvēseli.
Tas Kungs lai pasargā tavu iziešanu un ieiešanu, no šī laika mūžīgi.