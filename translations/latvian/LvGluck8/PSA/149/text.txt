Alleluja! Dziediet Tam Kungam jaunu dziesmu, svēto draudze lai Viņu teic.
Israēls lai priecājās iekš sava Radītāja, Ciānas bērni lai līksmojās par savu Ķēniņu!
Lai tie Viņa vārdu teic ar stabulēm, lai tie Viņam dzied ar bungām un koklēm.
Jo Tam Kungam labs prāts pie Saviem ļaudīm, Viņš pagodina bēdīgos ar pestīšanu.
Svētie priecāsies godā, tie līksmosies savās gultās.
Viņu mute paaugstinās Dievu, un viņu rokās būs abējās pusēs griezīgs zobens,
Atriebties pie pagāniem un sodīt tautas,
Saistīt viņu ķēniņus ķēdēs un viņu lielkungus dzelzs pinekļos,
Darīt tiem pēc tās tiesas, kas ir rakstīta. Tāds gods būs visiem Viņa svētiem. Alleluja!