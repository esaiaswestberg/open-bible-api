Обрадовах се кад ми рекоше: Хајдемо у дом Господњи!
Ево, стоје ноге наше на вратима твојим, Јерусалиме!
Јерусалим је изидан, као град сливен у једну зграду.
Онамо иду племена, племена Господња, по наредби Израиљевој да славе име Господње.
Онде стоје престоли судски, престоли дома Давидовог.
Иштите мира Јерусалиму; нека буде добро онима који љубе Тебе!
Нека буде мир око зидова твојих, и честитост у дворима твојим!
Ради браће своје, и пријатеља својих говорим: Мир ти!
Ради дома Господа Бога нашег желим ти добро.