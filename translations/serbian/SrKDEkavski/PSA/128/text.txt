Благо свакоме, који се боји Господа, који ходи путевима Његовим!
Јер ће јести од трудова руку својих. Благо теби, и добро ти је.
Жена је твоја као родна лоза усред дома твог; синови твоји као гране маслинове око стола твог.
Гле, тако ће бити благословен човек који се боји Господа.
Благословиће те Господ са Сиона, и гледаћеш добро јерусалимско у све дане живота свог;
Видећеш синове у синова својих. Мир Израиљу!