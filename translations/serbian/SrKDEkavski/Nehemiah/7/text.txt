А кад се сазида зид и наместих врата, и постављени бише вратари и певачи и Левити,
Заповедих Ананију, брату свом и Нананији заповеднику града јерусалимског, јер беше веран човек и бојаше се Бога више него многи,
И рекох им: Да се не отварају врата јерусалимска докле сунце не огреје, и кад они што стоје онде затворе врата, огледајте, и да се поставе стражари између становника јерусалимских, сваки на своју стражу и сваки према својој кући.
А град беше широк и велик, али народа беше мало у њему и куће не беху пограђене.
И Бог мој даде ми у срце, те сабрах главаре и старешине и народ да се изброје по племенима. И нађох књигу, у којој беше препис оних који се вратише први пут; и нађох у њој записано:
Ово су људи из овог краја што се вратише из ропства између оних који бише пресељени, које пресели Навуходоносор, цар вавилонски, па се вратише у Јерусалим и у Јудеју, сваки у свој град,
Који дођоше са Зоровавељем, Исусом, Немијом, Азаријом, Рамијом, Наманијем, Мардохејем, Вилсаном, Мисперетом, Вигвајем, Неумом, Ваном; на број беше људи народа Израиљевог:
Синова Фаросових две хиљаде и сто и седамдесет и два;
Синова Сефатијиних триста и седамдесет и два;
Синова Арахових шест стотина и педесет и два;
Синова Фат-Моавових, од синова Исусових и Јоавових две хиљаде и осам стотина и осамнаест;
Синова Еламових хиљада и двеста и педесет и четири;
Синова Затујевих осам стотина и четрдесет и пет;
Синова Захајевих седам стотина и шездесет;
Синова Винујевих шест стотина и четрдесет и осам;
Синова Вивајевих шест стотина и двадесет и осам;
Синова Азгадових две хиљаде и три стотине и двадесет и два;
Синова Адоникамових шест стотина и шездесет и седам;
Синова Вигвајевих две хиљаде и шездесет и седам;
Синова Адинових шест стотина и педесет и пет;
Синова Атирових од Језекије деведесет и осам;
Синова Асумових триста и двадесет и осам;
Синова Висајевих триста и двадесет и четири;
Синова Арифових сто и дванаест;
Синова гаваонских деведесет и пет;
Људи из Витлејема и Нетофата сто и осамдесет и осам;
Људи из Анатота сто и двадесет и осам;
Људи из Вет-Асмавета четрдесет и два;
Људи из Киријат-Јарима, Хефире и Вирота седам стотина и четрдесет и три;
Људи из Раме и Гаваје шест стотина и двадесет и један;
Људи из Михмаса сто и двадесет и два;
Људи из Ветиља и Гаје сто и двадесет и три;
Људи из другог Невона педесет и два;
Синова Елама другог, хиљада и двеста и педесет;
Синова Харимових триста и двадесет;
Синова јерихонских триста и четрдесет и пет;
Синова лодских, адидских и ононских седам стотина и двадесет и један;
Синова сенајских три хиљаде и девет стотина и тридесет;
Свештеника: синова Једајиних од дома Исусовог девет стотина и седамдесет и три;
Синова Имирових хиљада и педесет и два;
Синова Пасхорових хиљада и двеста и четрдесет и седам;
Синова Харимових хиљада и седамнаест;
Левита, синова Исусових и Кадмилових између синова Одавијиних седамдесет и четири;
Певача: синова Асафових сто и четрдесет и осам;
Вратара: синова Салумових, синова Атирових, синова Талманових, синова Акувових, синова Атитиних, синова Совајевих сто и тридесет и осам;
Нетинеја: синова Сишиних, синова Асуфиних, синова Тавотових,
Синова Киросових, синова Сијајиних, синова Фаданових,
Синова Леваниних, синова Агавиних, синова Салмајевих,
Синова Ананових, синова Гидилових, синова Гарових,
Синова Реајиних, синова Ресинових, синова Некодиних,
Синова Газамових, синова Узиних, синова Фасејиних,
Синова Висајевих, синова Меунимових, синова Нафусесимових,
Синова Ваквукових, синова Акуфиних, синова Арурових,
Синова Васлитових, синова Меидиних, синова Арсиних,
Синова Варкосових, синова Сисариних, синова Таминих,
Синова Несијиних, синова Атифиних;
Синова слуга Соломунових: синова Сотајевих, синова Соферетових, синова Феридиних,
Синова Јалиних, синова Дарконових, синова Гидилових,
Синова Сефатијиних, синова Атилових, синова Фохерета од Севојима, синова Амонових,
Свега Нетинеја и синова слуга Соломунових, триста и деведесет и два.
И ови дођоше из Тел-Мелеха и Тел-Арисе, Херув, Адон и Имир, али не могаше показати отачки дом свој и семе своје, еда ли су од Израиља,
И синови Делајини, синови Товијини, синови Некодини, њих шест стотина и четрдесет и два,
И од свештеника: синови Авајини, синови Акосови, синови Варзелаја, који се ожени између кћери Варзелаја Галађанина, те се прозва њиховим именом.
Они тражише по књигама да би показали род свој, али се не нађе, зато бише одлучени од свештенства.
И запрети им Тирсата да не једу од светиње над светињама докле не настане свештеник с Уримом и Тумимом.
Свега збора скупа беше четрдесет и две хиљаде и три стотине и шездесет,
Осим слуга њихових и слушкиња њихових, којих беше седам хиљада и три стотине и тридесет и седам; и међу њима беше певача и певачица двеста и четрдесет и пет;
Имаху седам стотина и тридесет и шест коња, две стотине и четрдесет и пет масака,
Четри стотине и тридесет и пет камила, шест хиљада и седам стотина и двадесет магараца.
Тада неки између главара дома отачких приложише на посао. Тирсата даде у ризницу хиљаду драма злата, педесет чаша, шест стотина и тридесет хаљина свештеничких.
А главари домова отачких дадоше у ризницу за посао двадесет хиљада драма злата, и сребра две хиљаде и двеста мина.
А што даде остали народ беше двадесет хиљада драма злата, и две хиљаде мина сребра, и шездесет и седам хаљина свештеничких.
И тако са населише свештеници и левити вратари и певачи и људи из народа и Нетинеји и сав Израиљ у својим градовима; и кад дође седми месец, синови Израиљеви беху у својим градовима.