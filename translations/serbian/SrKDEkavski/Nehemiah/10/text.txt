А који запечатише беху ови: Немија Тирсата, син Ахалијин, и Седекија,
Серај, Азарија, Јеремија,
Пасхор, Амарија, Малхија,
Хатус, Севанија, Малух,
Харим, Меримот, Овадија,
Данило, Гинетон, Варух,
Месулам, Вија, Мијамин,
Мазија, Вилгај, Семаја; то беху свештеници;
А Левити: Исус син Азанијин Винуј између синова Инададових, Кадмило,
И браћа њихова: Севанија, Одија, Келита, Фелаја, Анана,
Миха, Реов, Асавија,
Захур, Серевија, Севнија,
Одија, Ваније, Венинуј;
Главари народни: Фарос, Фат-Моав, Елам, Затуј, Ваније,
Вуније, Азгад, Вивај,
Адонија, Вигвај, Адин,
Атир, Језекија, Азур,
Одија, Асум, Висај,
Ариф, Анатот, Навај,
Магфија, Месулам, Езир,
Месизавеило, Садок, Јадва,
Фелатија, Анан, Анаја,
Осија, Ананија, Асув,
Лоис, Филеја, Совик,
Реум, Асавана, Маија,
Ахија, Анана, Ганан,
Малух, Харим, Вана.
И остали народ, свештеници, Левити, вратари, певачи, нетинеји и сви који се одвојише од народа земаљских к закону Божјем, жене њихове, синови њихови и кћери њихове, сви који знаху и разумеваху,
Присташе с браћом својом, главарима својим, и дођоше те се заклеше и клетвом завезаше да ходимо по закону Божијем, који је дат преко Мојсија, слуге Божијег, и да држимо и извршујемо све заповести Господа Бога свог и законе Његове и уредбе Његове.
И да не дајемо кћери својих народима земаљским, нити кћери њихових да узимамо за синове своје.
И од народа земаљских који донесу трг или какву год храну у суботу на продају, да не узимамо у суботу ни у други свети дан, и да остављамо седме године да почива земља и опраштамо сваки дуг.
И постависмо себи уредбу да дајемо сваке године трећину сикла на службу у дом Бога свог:
На хлебове постављене, на дар свагдашњи и жртву паљеницу свагдашњу за суботе, за младине и за празнике, и на светињу и на жртве за грех да се очишћа Израиљ, и на свако дело у дому Бога нашег.
И бацасмо жреб за свештенике и Левите и народ ради ношења дрва да се доноси у дом Бога нашег по домовима отаца наших на време од године до године, да гори на олтару Господа Бога нашег, како пише у закону;
И да доносимо првине од земље своје и првине од сваког рода од сваког дрвета од године до године у дом Господњи;
И првенце од синова својих и стоке своје, како пише у закону, и првенце од говеда својих и од оваца својих да доносимо у дом Бога свог свештеницима који служе у дому Бога нашег;
И првине теста свог и приносе своје и род од свих дрвета, вино и уље да доносимо свештеницима у клети дома Бога свог, и Левитима десетак од земље своје, и Левити да узимају десетак по свим местима где урадимо;
И да буде свештеник, син Аронов с Левитима кад Левити узимају десетак, и да Левити доносе десетак од десетка у дом Бога нашег, у клети, у спреме његове.
Јер у те клети дужни су синови Израиљеви и Левити доносити принос од жита, од вина и уља, где су свети судови, и свештеници који служе, и вратари и певачи, да не остављамо дом Бога свог.