Синови Левијеви беху: Гирсон, Кат и Мерарије.
А синови Катови: Амрам, Исар и Хеврон и Озило.
А синови Амрамови: Арон и Мојсије, и кћи Марија. А синови Аронови: Надав и Авијуд и Елеазар и Итамар.
Елеазар роди Финеса; а Финес роди Ависују;
А Ависуја роди Вукија; а Вукије роди Озију;
А Озија роди Зерају; а Зераја роди Мерајота;
А Мерајот роди Амарију; а Амарија роди Ахитова;
А Ахитов роди Садока; а Садок роди Ахимаса;
А Ахимас роди Азарију; а Азарија роди Јоанана;
А Јоанан роди Азарију, који би свештеник у дому што сазида Соломун у Јерусалиму;
А Азарија роди Амарију; а Амарија роди Ахитова;
А Ахитов роди Садока; а Садок роди Салума;
А Салум роди Хелкију; а Хелкија роди Азарију;
А Азарија роди Серају; а Сераја роди Јоседека.
А Јоседек отиде кад Господ пресели Јудеје и Јерусалим руком Навуходоносоровом.
Синови Левијеви беху: Гирсон, Кат и Мерарије.
А ово су имена синовима Гирсоновим: Ловеније и Симеј.
А синови Катови беху: Амрам и Исар и Хеврон и Озило.
Синови Мераријеви: Молија и Мусија. И ово су породице левитске по оцима својим:
Гирсонова: Левеније син му, а његов син Јат, а његов син Зима,
А његов син Јоах, а његов син Идо, а његов син Зера, а његов син Јетрај.
Синови Катови: Аминадав син му, а његов син Кореј, а његов син Асир.
А његов син Елкана, а његов син Евијасаф, а његов син Асир,
А његов син Тахат, а његов син Урило, а његов син Озија, а његов син Саул.
А синови Елканини: Амасај и Ахимот,
Елкана; синови Елканини: Суфија син му, а његов син Махат;
А његов син Елијав, а његов син Јорам, а његов син Елкана.
А синови Самуилови: Васнија првенац, па Авија.
Синови Мераријеви: Молија, а његов син Ловеније, а његов син Симеј, а његов син Уза,
А његов син Симаја, а његов син Агија, а његов син Асаја.
А ово су које постави Давид да певају у дому Господњем, кад се намести ковчег,
Који служаху пред шатором од састанка певајући, док не сазида Соломун дом Господњи у Јерусалиму, и стајаху по реду свом у служби својој;
Ови су што стајаху и синови њихови: од синова Катових Еман, певач, син Јоила сина Самуила,
Сина Елкане, сина Јероама, сина Елила, сина Тоје,
Сина Суфа, сина Елкане, сина Мата, сина Амасаја,
Сина Елкане, сина Јоила, сина Азарије, сина Софоније,
Сина Тахате, сина Асира, сина Авиасафа, сина Кореја,
Сина Исара, сина Ката, сина Левија, сина Израиљевог.
И брат му Асаф, који му стајаше с десне стране; а Асаф беше син Варахије, сина Симеје,
Сина Михаила, сина Васије, сина Малхије,
Сина Етнија, сина Зера, сина Адаје,
Сина Етана, сина Зиме, сина Симеја,
Сина Јата, сина Гирсона, сина Левијевог.
А синови Мераријеви, браћа њихова, стајаху с леве стране Етан син Кисије, сина Авдија, сина Малуха,
Сина Асавије, сина Амасије, сина Хелкије,
Сина Амсије, сина Ваније, сина Самира,
Сина Молије, сина Мусије, сина Мерарије, сина Левијевог.
А браћа њихова, остали Левити, бише одређени на сву службу у шатору дома Божјег.
А Арон и синови његови паљаху на олтару за жртве паљенице и на олтару кадионом, вршећи све послове у светињи над светињама, и чинећи очишћење за Израиља по свему како је заповедио Мојсије, слуга Божји.
А ово су синови Аронови: Елеазар син му, а његов син Финес, а његов син Ависуја,
А његов син Вукије, а његов син Озије, а његов син Зераја,
А његов син Мерајот, а његов син Амарија, а његов син Ахитов,
А његов син Садок, а његов син Ахимас.
А ово су им станови по градовима њиховим у међама њиховим: синовима Ароновим од породице Катове допаде жребом,
И дадоше им Хеврон у земљи Јудиној, и подграђа његова око њега;
А поље градско и села његова дадоше Халеву сину Јефонијином;
Дадоше дакле синовима Ароновим градове Јудине: Хеврон уточиште, и Ливну и подграђа њена и Јатир и Естемоју и подграђа њена,
И Илон и подграђа његова Девир и подграђа његова,
И Асан и подграђа његова, и Вет-Семес и подграђа његова;
А од племена Венијаминовог: Гавају и подграђа њена, и Алемет и подграђа његова и Анатот и подграђа његова; свега градова њихових тринаест по породицама њиховим.
И осталим синовима Катовим од породице тог племена даше жребом од половине племена, од половине Манасијине десет градова.
А синовима Гирсоновим по породицама њиховим тринаест градова од племена Исахаровог и од племена Асировог и од племена Нефталимовог и од племена Манасијиног у Васану.
Синовима Мераријевим по породицама њиховим даше жребом од племена Рувимовог и од племена Гадовог и од племена Завулоновог дванаест градова.
Тако даше синови Израиљеви Левитима те градове и подграђа њихова.
И даде жребом од племена синова Јудиних и од племена сина Симеунових и од племена синова Венијаминових те градове, које именоваше поименце.
И онима који беху од рода синова Катових а градови њихови и међе њихове беху у племену Јефремовом,
Њима даше град за уточиште Сихем и подграђа његова у гори Јефремовој, и Гезер и подграђа његова,
И Јокнеам и подграђа његова, и Вет-Орон и подграђа његова,
И Ејалон и подграђа његова, и Гат-Римон и подграђа његова,
И од половине племена Манасијиног Анир и подграђа његова, и Вилеам, и подграђа његова, породицама синова Катових осталим.
А синовима Гирсоновим даше од породице половине племена Манасијиног Голан у Васану и подграђа његова, и Асарот и подграђа његова;
А од племена Исахаровог Кедес и подграђа његова, Даврат и подграђа његова,
И Рамот и подграђа његова, и Аним и подграђа његова;
А од племена Асировог Масал и подграђа његова, и Авдон и подграђа његова,
И Хукок и подграђа његова, и Реов и подграђа његова;
А од племена Нефталимовог Кедес у Галилеји и подграђа његова, и Амон и подграђа његова, и Киријатајим и подграђа његова.
Синовима Мераријевим осталим даше од племена Завулоновог Римон и подграђа његова, Тавор и подграђа његова;
А преко Јордана према Јерихону на источну страну Јордана, од племена Рувимовог Восор у пустињи и подграђа његова, и Јасу и подграђа њена,
И Кедимот и подграђа његова, и Мифат и подграђа његова;
И од племена Гадовог Рамот у Галилеји и подграђа његова, и Маханаим и подграђа његова,
И Есевон и подграђа његова, и Језир и подграђа његова.