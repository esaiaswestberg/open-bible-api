Од Павла, апостола Исуса Христа по вољи Божијој и брата Тимотија цркви Божјој у Коринту, са свима светима који су у свој Ахаји:
Благодат вам и мир од Бога оца нашега, и Господа Исуса Христа.
Благословен Бог и отац Господа нашега Исуса Христа, отац милости и Бог сваке утјехе,
Који нас утјешава у свакој невољи нашој, да бисмо могли утјешити оне који су у свакој невољи утјехом којом нас саме Бог утјешава.
Јер како се страдања Христова умножавају на нама тако се и утјеха наша умножава кроз Христа.
Ако ли смо пак у невољи, за вашу је утјеху и спасеније, које постаје у трпљењу тијех истијех страдања која и ми подносимо.
И надање наше тврдо је за вас. Ако ли се утјешавамо, за вашу је утјеху и спасеније, знајући да као што сте заједничари у нашему страдању тако и у утјеси.
Јер вам нећемо, браћо, затајити невоље наше која нам се догоди у Азији кад нам је било претешко и преко силе тако да се нијесмо надали ни живљети;
Него сами у себи осудисмо да нам ваља помријети да се већ не уздасмо у себе него у Бога који подиже мртве.
Који нас је од толике смрти избавио, и избавља; и у њега се уздамо да ће нас и још избавити,
С помоћу и ваше молитве за нас; да многи људи многу хвалу дају Богу за даре који су нама дати вас ради.
Јер је наша слава ово: свједочанство савјести наше да смо у простоти и чистоти Божијој а не у мудрости тјелесној него по благодати Божијој живљели на свијету, а особито међу вама.
Јер вам друго не пишемо него што читате и разумијевате. А надам се да ћете и до краја разумјети.
Као што неки и разумјесте да смо вам слава као и ви нама за дан Господа нашега Исуса Христа.
И у овом поуздању шћадијах да вам дођем прије, да другу благодат имате;
И кроз вас да дођем у Маћедонију, и опет из Маћедоније да дођем к вама, и ви да ме пратите у Јудеју.
Али кад сам ово хтио, еда ли сам дакле што непристојно чинио? Или што се накањујем, да се по тијелу накањујем, да буде у мене да да, а не не?
Али је Бог вјеран, те ријеч наша к вама не би да и не.
Јер син Божиј Исус Христос, којега ми вама приповиједасмо ја и Силван и Тимотије, не би да и не, него у њему би да.
Јер колико је обећања Божијех, у њему су да, и у њему амин, Богу на славу кроз нас.
А Бог је који нас утврди с вама у Христу, и помаза нас,
Који нас и запечати, и даде залог Духа у срца наша.
А ја за свједока Бога призивам на своју душу да штедећи вас не дођох више у Коринт.
Не као да ми владамо вјером вашом, него смо помагачи ваше радости; јер у вјери стојите.