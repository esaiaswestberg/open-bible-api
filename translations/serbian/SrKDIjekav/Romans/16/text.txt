Препоручујем вам пак Фиву сестру нашу, која је слушкиња код цркве у Кенхреји,
Да је примите у Господу као што приликује светима, и да јој будете у помоћи у свакој ствари коју од вас затреба; јер је она многима помогла, и самоме мени.
Поздравите Прискилу и Акилу, помоћнике моје у Христу Исусу,
Који за душу моју своје вратове положише, којима не ја један захваљујем, него и све цркве незнабожачке, и домашњу цркву њихову.
Поздравите Епенета, мени љубазнога, који је новина из Ахаје у Христа.
Поздравите Марију, која се много трудила за нас.
Поздравите Андроника и Јунију, родбину моју, и моје другаре у сужањству који су знаменити међу апостолима, који и прије мене вјероваше Христа.
Поздравите Амплија, мени љубазнога у Господу.
Поздравите Урбана, помоћника нашега у Христу, и Стахија, мени љубазнога.
Поздравите Апелија, окушанога у Христу. Поздравите домаће Аристовулове.
Поздравите Иродијона, рођака мојега. Поздравите домаће Наркисове, који су у Господу.
Поздравите Трифену и Трифосу, које се труде у Господу. Поздравите Персиду љубазну, која се много трудила у Господу.
Поздравите Руфа избранога у Господу, и матер његову и моју.
Поздравите Асинкрита, Флегонта, Ерма, Патрова, Ермија, и браћу која су с њима.
Поздравите Филолога и Јулију, Ниреја и сестру његову, и Олимпана, и све свете који су с њима.
Поздравите један другога цјеливом светијем. Поздрављају вас све цркве Христове.
Молим вас пак, браћо, чувајте се од онијех који чине распре и раздоре на штету науке коју ви научисте, и уклоните се од њих;
Јер такови не служе Господу нашему Исусу Христу него својему трбуху, и благијем ријечима и благословима прелашћују срца безазленијех.
Јер ваше слушање разгласи се свуда. И радујем се за вас; али хоћу да сте ви мудри на добро а прости на зло.
А Бог мира да сатре сотону под ноге ваше скоро. Благодат Господа нашега Исуса Христа с вама. Амин.
Поздравља вас Тимотије, помоћник мој, и Лукије и Јасон и Сосипатар, рођаци моји.
Поздрављам вас и ја Тертије, који написах ову посланицу у Господу.
Поздравља вас Гај, домаћин мој и цијеле цркве. Поздравља вас Ераст, хазнадар градски, и брат Кварт.
Благодат Господа нашега Исуса Христа са свима вама. Амин.
А ономе који вас може утврдити по јеванђељу мојему и проповиједању Исуса Христа, по откривењу тајне која је била сакривена од постања свијета,
А сад се јавила и обзнанила кроз писма пророчка, по заповијести вјечнога Бога, за послушање вјере међу свима незнабошцима,
Јединоме премудроме Богу, кроз Исуса Христа, слава вавијек. Амин.