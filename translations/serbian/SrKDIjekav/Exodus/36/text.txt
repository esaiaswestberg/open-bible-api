И стаде радити Веселеило и Елијав и сви људи вјешти, којима бјеше Господ дао мудрост и разум да умију радити сваки посао за службу у светињи, и све што је заповједио Господ.
И позва Мојсије Веселеила и Елијава и све људе вјеште, којима Господ даде мудрост у срце, које год подиже срце њихово да дођу да раде тај посао.
И узеше од Мојсија све прилоге, које донесоше синови Израиљеви да се уради дјело за службу у светињи. Али још доношаху к њему драговољне прилоге свако јутро.
Тада дођоше сви вјешти људи, који рађаху дјело за светињу, сваки од својега посла, који рађаху,
И рекоше Мојсију говорећи: више доноси народ него што треба да се уради дјело, које је Господ заповједио да се уради.
И заповједи Мојсије да се огласи по околу говорећи: ни човјек ни жена да не доноси више прилога за светињу. И забрани се народу да не доноси.
Јер бијаше свега доста да се уради све дјело, и још претјецаше.
И људи вјешти између онијех, који радише ово дјело, начинише шатор од десет завјеса од танкога платна узведенога и од порфире и од скерлета и од црвца, с херувимима, вјешто везеним начинише.
У дужину бјеше један завјес од двадесет и осам лаката а у ширину од четири лакта; сви завјеси бјеху једне мјере.
И саставише пет завјеса један с другим, и пет других завјеса саставише један с другим.
И начинише петље од порфире по крају првога завјеса на оној страни гдје ће се саставити с другим; и тако начинише на сваком завјесу по крају гдје ће се саставити с другим.
Педесет петаља начинише на првом завјесу, и педесет петаља начинише на крају свакога завјеса гдје се саставља с другим; петље бјеху једна према другој.
И начинише педесет златнијех кука, и саставише кукама завјесе један с другим; тако се шатор састави.
И начинише завјесе од костријети за наслон над шатором; једанаест таких завјеса начинише.
У дужину бјеше један завјес од тридесет лаката а у ширину од четири лакта; једне мјере бјеше свијех једанаест завјеса.
И саставише пет завјеса заједно, а других шест завјеса заједно.
И начинише педесет петаља по крају једнога завјеса гдје се саставља са другим, и педесет петаља начинише по крају другога завјеса да се састави.
И начинише педесет кука од мједи да се састави наслон.
И начинише покривач на наслон од кожа овнујских црвених обојених, и покривач од кожа јазавчјих озго.
И начинише даске шатору од дрвета ситима, које ће стајати право.
Даска бјеше дуга десет лаката а подруг лакта широка свака даска.
По два чепа бјеху на дасци, један према другом; тако начинише на свијем даскама за шатор.
А овијех дасака за шатор начинише двадесет дасака за јужну страну;
И четрдесет стопица сребрнијех начинише под двадесет дасака, двије стопице под једну даску за два чепа њезина, а двије стопице под другу даску за два чепа њезина.
Тако и на другој страни шатора, према сјеверу, начинише двадесет дасака,
И четрдесет стопица сребрнијех под њих, двије стопице под једну даску а двије стопице под другу даску.
А на западној страни шатора начинише шест дасака;
И још двије даске начинише на углове шатору с обје стране;
Оне бијаху састављене оздо, и бијаху састављене озго биочугом; тако начинише с обје стране на два угла.
И тако бијаше осам дасака и шеснаест стопица њиховијех сребрнијех, по двије стопице под сваку даску.
И начинише пријеворнице од дрвета ситима: пет за даске на једној страни шатора,
И пет пријеворница за даске на другој страни шатора, и пет пријеворница за даске на западној страни шатора до оба угла.
И начинише пријеворницу средњу да иде преко сриједе дасака од једнога краја до другога.
А даске оковаше златом, и биочуге на њих начинише од злата, да у њима стоје пријеворнице, и оковаше златом пријеворнице.
И начинише завјес од порфире и од скерлета и од црвца и од танкога платна узведенога, с херувимима вјешто везеним начинише га.
И начинише за њ четири ступа од дрвета ситима, и оковаше их златом, а куке на њима бјеху од злата, и салише им четири стопице од сребра.
И начинише завјес на врата наслону од порфире и од скерлета и од црвца и од танкога платна узведенога везен,
И пет ступова за њ с кукама њиховијем, и врхове им и појасе оковаше златом, и пет стопица под њих од мједи.