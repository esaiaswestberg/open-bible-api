А Петар и Јован иђаху заједно горе у цркву на молитву у девети сахат.
И бијаше један човјек хром од утробе матере своје, којега ношаху и сваки дан метаху пред врата црквена која се зову Красна да проси милостињу од људи који улазе у цркву;
Који видјевши Петра и Јована да хоће да уђу у цркву прошаше милостињу.
А Петар погледавши на њ с Јованом, рече: погледај на нас.
А он гледаше у њих мислећи да ће му они што дати.
А Петар рече: сребра и злата нема у мене, него што имам ово ти дајем: у име Исуса Христа Назарећанина устани и ходи.
И узе га за десницу и подиже. И одмах се утврдише његова стопала и глежњи.
И скочивши устаде, и хођаше, и уђе с њима у цркву идући и скачући и хвалећи Бога.
И видјеше га сви људи гдје иде и хвали Бога.
А знадијаху га да онај бјеше што милостиње ради сјеђаше код Краснијех врата црквенијех, и напунише се чуда и страха за то што би од њега.
А кад се исцијељени хроми држаше Петра и Јована, навалише к њима сви људи у тријем, који се зваше Соломунов, и чуђаху се.
А кад видје Петар, одговараше људима: људи Израиљци! што се чудите овоме? или шта гледате на нас, као да смо својом силом или побожношћу учинили да он иде?
Бог Авраамов и Исаков и Јаковљев, Бог отаца нашијех, прослави сина својега Исуса, којега ви предадосте и одрекосте га се пред лицем Пилатовијем кад он суди да га пусти.
А ви свеца и праведника одрекосте се, и испросисте човјека крвника да вам поклони;
А начелника живота убисте, којега Бог васксре из мртвијех, чему смо ми свједоци.
И за вјеру имена његова овога, кога видите и познајете, утврди име његово; и вјера која је кроза њ даде му цијело здравље ово пред свима вама.
И сад, браћо, знам да из незнања оно учинисте, као и кнезови ваши.
А Бог како напријед јави устима свију пророка својијех да ће Христос пострадати, изврши тако.
Покајте се дакле, и обратите се да се очистите од гријеха својијех, да дођу времена одмарања од лица Господњега,
И да пошље напријед нареченога вам Христа Исуса,
Којега ваља дакле небо да прими до онога времена кад се све поправи, што Бог говори устима свију светијех пророка својијех од постања свијета.
Мојсије дакле оцевима нашијем рече: Господ Бог ваш подигнуће вам пророка из ваше браће, као мене; њега послушајте у свему што вам каже.
И биће да ће се свака душа која не послуша тога пророка истријебити из народа.
А и сви пророци од Самуила и потом колико их год говори, и за ове дане јављаше.
Ви сте синови пророка и завјета који учини Бог с оцевима вашијем говорећи Аврааму: и у сјемену твојему благословиће се сви народи на земљи.
Вама најприје Бог подиже сина својега Исуса, и посла га да вас благосиља да се сваки од вас обрати од пакости својијех.