Стојте дакле у слободи којом нас Христос ослободи, и не дајте се опет у јарам ропства ухватити.
Ево ја Павле кажем вам да ако се обрежете Христос вам ништа неће помоћи.
А опет свједочим свакоме човјеку који се обрезује да је дужан сав закон творити.
Изгубисте Христа, ви који хоћете законом да се оправдате, и отпадосте од благодати.
Јер ми духом чекамо од вјере над правде.
Јер у Христу Исусу нити што помаже обрезање ни необрезање, него вјера, која кроз љубав ради.
Добро трчасте; ко вам забрани да се не покоравате истини?
То одвраћање није од онога који вас позва.
Мало квасца укисели све тијесто.
Ја се за вас надам у Господу да ништа друго нећете мислити. А који вас смета понијеће гријех, макар ко био.
А ја, браћо, ако још обрезање проповиједам, зашто ме гоне? Тако се укиде саблазан крстова.
О да би отсјечени били они који вас кваре!
Јер сте ви, браћо, на слободу позвани: само да ваша слобода не буде на жељу тјелесну, него из љубави служите један другоме.
Јер се сав закон извршује у једној ријечи, то јест: љуби ближњега својега као себе.
Али ако се међу собом кољете и једете, гледајте да један другога не истријебите.
Велим пак: по духу ходите, и жеља тјелеснијех не извршујте.
Јер тијело жели против духа, а дух против тијела; а ово се противи једно другоме, да не чините оно шта хоћете.
Ако ли вас дух води, нијесте по законом.
А позната су дјела тјелесна, која су прељубочинство, курварство, нечистота, бесрамност,
Идолопоклонство, чарања, непријатељства, свађе, пакости, срдње, пркоси, распре, саблазни, јереси,
Зависти, убиства, пијанства, ждерања, и остала овакова за која вам напријед казујем као што и казах напријед, да они који такова чине неће наслиједити царства Божијега.
А род је духовни љубав, радост, мир, трпљење, доброта, милост, вјера,
Кротост, уздржање; на то нема закона.
А који су Христови, распеше тијело са сластима и жељама.
Ако у духу живимо по духу и да ходимо,
Да не тражимо лажне славе раздражујући један другога, и завидећи један другоме.