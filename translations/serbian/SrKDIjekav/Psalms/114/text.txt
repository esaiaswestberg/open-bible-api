Кад изађе Израиљ из Мисира, дом Јаковљев из народа туђега,
Јудеја постаде светиња Божија, Израиљ област његова.
Море видје и побјеже; Јордан се обрати натраг.
Горе скакаше као овнови, брдашца као јагањци.
Што ти би, море, те побјеже и теби, Јордане, те се обрати натраг?
Горе, што скачете као овнови, и брдашца, као јагањци?
Пред лицем Господњим дркћи, земљо, пред лицем Бога Јаковљева.
Који претвара камен у језеро водено, гранит у извор водени.