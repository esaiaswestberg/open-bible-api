Подижем очи своје ка горама, одакле ми долази помоћ?
Помоћ је мени од Господа, који је створио небо и земљу.
Неће дати да попузне нога твоја; не дријемље чувар твој.
Гле, не дријемље и не спава чувар Израиљев.
Господ је чувар твој, Господ је сјен твој, он ти је с десне стране.
Дању те неће сунце убити ни мјесец ноћу.
Господ ће те сачувати од свакога зла, сачуваће душу твоју Господ.
Господ ће чувати улазак твој и излазак твој, отсад и довијека.