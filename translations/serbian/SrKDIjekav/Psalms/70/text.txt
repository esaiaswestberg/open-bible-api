Боже, похитај да ме избавиш, Господе, да ми поможеш!
Нек се постиде и посраме који траже душу моју! Нек уступе натраг, и осрамоте се који ми зло желе!
Са стидом нек се врате натраг који ми говоре: ха! ха!
Нек се тјеше и веселе тобом који траже тебе, и који љубе спасење твоје, нека једнако говоре: велик је Бог!
А ја сам ништ и убог, Боже, похитај к мени! ти си помоћ моја и избавитељ мој, Господе, не часи!
