Љубав братинска да остане међу вама.
Гостољубивости не заборављајте; јер неки не знајући из гостољубивости примише анђеле на конак.
Опомињите се сужња као да сте с њима свезани, онијех којима се неправда чини као да сте и сами у тијелу.
Женидбу да држе сви у части, и постеља женидбена да буде чиста; а курварима и прељубочинцима судиће Бог.
Не будите среброљупци; будите задовољни онијем што имате. Јер он рече: нећу те оставити, нити ћу од тебе отступити;
Тако да смијемо говорити: Господ је мој помоћник, и нећу се бојати; шта ће ми учинити човјек?
Опомињите се својијех учитеља који вам казиваше ријеч Божију; гледајте на свршетак њихова живљења, и угледајте се на вјеру њихову.
Исус Христос јуче је и данас онај исти и вавијек.
У науке туђе и различне не пристајте; јер је добро благодаћу утврђивати срца, а не јелима, од којијех не имаше користи они који живљаше у њима.
Имамо пак олтар од којега они не смију јести који служе скинији.
Јер којијех животиња крв уноси поглавар свештенички у светињу за гријехе, онијех се тјелеса спаљују изван окола.
Зато Исус, да освети народ крвљу својом, изван града пострада.
Зато дакле да излазимо к њему изван окола, носећи његову срамоту.
Јер овдје немамо града који ће остати, него тражимо онај који ће доћи.
Кроз њега дакле, да свагда приносимо Богу жртву хвале, то јест плод усана које признају име његово.
А добро чинити и давати милостињу не заборављајте; јер се таковијем жртвама угађа Богу.
Слушајте учитеље своје и покоравајте им се, јер се они старају за душе ваше, као који ће дати одговор, да то с радошћу чине, а не уздишући; јер вам ово не помаже.
Молите се Богу за нас. Јер се надамо да имамо добру савјест, старајући се у свему добро да живимо.
А одвише молим чините ово, да бих се прије вратио к вама.
А Бог мира, који изведе из мртвијех великога пастира овцама, крвљу завјета вјечнога, Господа нашега Исуса Христа,
Да вас саврши у свакоме дјелу добром, да учините вољу његову, чинећи у вама што је угодно пред њим, кроз Исуса Христа, којему слава ва вијек вијека. Амин.
Молим вас пак, браћо, примите ријеч поучења; јер укратко написах и послах вам.
Знајте да је отишао наш брат Тимотије, с којијем, ако скоро дође, видјећу вас.
Поздравите све учитеље своје и све свете. Поздрављају вас браћа, која су из Талијанске.
Благодат са свима вама. Амин.