Зато се не можеш изговорити, о човјече који год судиш! јер којијем судом судиш другоме, себе осуђујеш; јер то чиниш судећи.
А знамо да је суд Божиј прав на оне који то чине.
Него помишљаш ли, о човјече који судиш онима који то чине, и сам чиниш то! да ћеш ти побјећи од суда Божијега?
Или не мариш за богатство његове доброте и кротости и трпљења, не знајући да те доброта Божија на покајање води?
Него својом дрвености и непокајанијем срцем сабираш себи гњев за дан гњева у који ће се показати праведни суд Бога,
Који ће дати свакоме по дјелима његовијем:
Онима дакле који су трпљењем дјела доброга тражили славу и част и нераспадљивост, живот вјечни;
А онима који се уз пркос супроте истини а покоравају се неправди, немилост и гњев.
Невоља и туга на сваку душу човјека који чини зло, а најприје Јеврејина и Грка;
А слава и част и мир свакоме који чини добро, а најприје Јеврејину и Грку;
Јер Бог не гледа ко је ко.
Јер који без закона сагријешише, без закона ће и изгинути; и који у закону сагријешише, по закону ће се осудити
(Јер пред Богом нијесу праведни они који слушају закон, него ће се они оправдати који га творе;
Јер кад незнабошци не имајући закона сами од себе чине што је по закону, они закона не имајући сами су себи закон:
Они доказују да је оно написано у срцима њиховијем што се чини по закону, будући да им савјест свједочи, и мисли међу собом туже се или правдају)
На дан када Бог узасуди тајне људске по јеванђељу мојему преко Исуса Христа.
Гле, ти се зовеш Јеврејин, а ослањаш се на закон и хвалиш се Богом,
И познајеш вољу, и избираш што је боље, јер си научен од закона;
И мислиш да си вођ слијепима, видјело онима који су у мраку,
Наказатељ безумнима, учитељ дјеци, који имаш углед разума и истине у закону.
Учећи дакле другога себе не учиш;
Проповједајући да се не краде, крадеш; говорећи: не чини прељубе, чиниш прељубу: гадећи се на идоле, крадеш светињу;
Који се хвалиш законом, а пријеступом закона срамотиш Бога.
Јер се име Божије због вас хули у незнабошцима, као што стоји написано.
Обрезање помаже ако закон држиш; ако ли си преступник закона, обрезање је твоје необрезање постало.
Ако дакле необрезање правду закона држи, зашто се не би његово необрезање за обрезање узело?
И онај који је од рода необрезан и извршује закон, осудиће тебе који си са словима и обрезањем преступник закона.
Јер оно није Јеврејин који је споља Јеврејин, нити је оно обрезање који је споља на тијелу;
Него је оно Јеврејин који је изнутра, и обрезање срца духом а не словима, то је обрезање; коме је хвала не од људи него од Бога.