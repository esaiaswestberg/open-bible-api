Браћо! жеља је мојега срца и молитва к Богу за спасеније Израиља.
Јер им свједочим да имају ревност за Бога, али не по разуму.
Јер не познајући правде Божије и гледајући да своју правду утврде не покоравају се правди Божијој.
Јер је Христос свршетак закона: који га год вјерује оправдан је.
Јер Мојсије пише за правду која је од закона: који човјек тако чини живљеће у том.
А правда која је од вјере овако говори: да не речеш у срцу својему: ко ће изићи на небо? то јест да сведе Христа;
Или: ко ће сићи у бездан? то јест да изведе Христа из мртвијех.
Али шта говори писмо? Близу ти је ријеч у устима твојима и у срцу твојему, то јест ријеч вјере коју проповједамо.
Јер ако признајеш устима својима да је Исус Господ, и вјерујеш у срцу својему да га Бог подиже из мртвијех, бићеш спасен.
Јер се срцем вјерује за правду а устима се признаје за спасеније.
Јер писмо говори: који га год вјерује неће се постидјети.
Јер нема разлике међу Јеврејином и Грком: јер је он Бог свију, и богат за све који га призивљу.
Јер који год призове име Господње спашће се.
Како ће дакле призвати кога не вјероваше? А како ће вјеровати кога не чуше? А како ће чути без проповједника?
А како ће проповиједати ако не буду послани? Као што стоји написано: како су красне ноге онијех који доносе глас за мир, који доносе глас за добро!
Али сви не послушаше јеванђеља: јер Исаија говори: Господе! ко вјерова нашему проповиједању?
Тако дакле вјера бива од проповиједања, а проповиједање ријечју Божијом.
Него велим: зар не чуше? Још отиде по свој земљи глас њихов, и по крајевима васионога свијета ријечи њихове.
Него велим: зар не разумје Израиљ? Први Мојсије говори: ја ћу раздражити, не својијем народом, неразумнијем народом расрдићу вас.
А Исаија говори слободно: нађоше ме који ме не траже; и јавих се онима који за ме не питају.
А к Израиљу говори: вас дан пружах руке своје к народу који не да да му се каже и одговара насупрот.