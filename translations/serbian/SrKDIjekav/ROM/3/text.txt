Шта је дакле бољи Јеврејин од другијех људи? Или шта помаже обрезање?
Много свакојако; прво што су им повјерене ријечи Божије.
А што неки не вјероваше, шта је за то? Еда ће њихово невјерство вјеру Божију укинути?
Боже сачувај! него Бог нека буде истинит, а човјек сваки лажа, као што стоји написано: да се оправдаш у својијем ријечима, и да побиједиш кад ти стану судити.
Ако ли неправда наша Божију правду подиже, шта ћемо рећи? Еда ли је Бог неправедан кад се срди? По човјеку говорим:
Боже сачувај! Јер како би могао Бог судити свијету?
Јер ако истина Божија у мојом лажи већа постане на славу његову, зашто још и ја као грјешник да будем осуђен?
Зашто дакле (као што вичу на нас, и као што кажу неки да ми говоримо) да не чинимо зла да дође добро? Њима ће суд бити праведан.
Шта дакле? Јесмо ли бољи од њих? Нипошто! Јер горе доказасмо да су и Јевреји и Грци сви под гријехом,
Као што стоји написано: ниједнога нема праведна;
Ниједнога нема разумна, и ниједнога који тражи Бога;
Сви се уклонише и заједно неваљали посташе: нема га који чини добро, нема ниједнога циглог.
Њихово је грло гроб отворен, језицима својима варају, и јед је аспидин под уснама њиховима.
Њихова су уста пуна клетве и грчине.
Њихове су ноге брзе да прољевају крв.
На путовима је њиховима раскопавање и невоља;
И пута мирнога не познаше.
Нема страха Божијега пред очима њиховима.
А знамо да оно што закон говори, говори онима који су у закону, да се свака уста затисну, и сав свијет да буде крив Богу;
Јер се дјелима закона ниједно тијело неће оправдати пред њим; јер кроз закон долази познање гријеха.
А сад се без закона јави правда Божија, посвједочена од закона и од пророка;
А правда Божија вјером Исуса Христа у све и на све који вјерују; јер нема разлике.
Јер сви сагријешише и изгубили славу Божију,
И оправдаће се забадава благодаћу његовом, откупом Исуса Христа.
Којега постави Бог очишћење вјером у крви његовој да покаже своју правду опроштењем пређашњијех гријеха;
У подношењу Божијему, да покаже правду своју у садашње вријеме да је он праведан и да правда онога који је од вјере Исусове.
Гдје је дакле хвала? Прође. Какијем законом? је ли законом дјела? Не, него законом вјере.
Мислимо дакле да ће се човјек оправдати вјером без дјела закона.
Или је само Јеврејски Бог, а не и незнабожачки? Да, и незнабожачки.
Јер је један Бог који ће оправдати обрезање из вјере и необрезање вјером. Кваримо ли дакле закон вјером? Боже сачувај! него га још утврђујемо.