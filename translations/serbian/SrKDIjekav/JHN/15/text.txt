Ја сам прави чокот, и отац је мој виноградар;
Сваку лозу на мени која не рађа рода отсјећи ће је; и сваку која рађа род очистиће је да више рода роди.
Ви сте већ очишћени ријечју коју вам говорих.
Будите у мени и ја ћу у вама. Као што лоза не може рода родити сама од себе ако не буде на чокоту, тако и ви ако на мени не будете.
Ја сам чокот а ви лозе: и који буде у мени и ја у њему он ће родити многи род; јер без мене не можете чинити ништа.
Ко у мени не остане избациће се напоље као лоза, и осушиће се, и скупиће је, и у огањ бацити, и спалити.
Ако останете у мени и ријечи моје у вама остану, шта год хоћете иштите, и биће вам.
Тијем ће се отац мој прославити, да род многи родите; и бићете моји ученици.
Као што отац има љубав к мени, и ја имам љубав к вама; будите у љубави мојој.
Ако заповијести моје уздижете остаћете у љубави мојој, као што ја одржах заповијести оца својега и остајем у љубави његовој.
Ово вам казах, да радост моја у вама остане и радост ваша се испуни.
Ово је заповијест моја да имате љубав међу собом, као што ја имадох љубав к вама.
Од ове љубави нико веће нема, да ко душу своју положи за пријатеље своје.
Ви сте пријатељи моји ако творите што вам ја заповиједам.
Више вас не називам слугама; јер слуга не зна шта ради господар његов: него вас назвах пријатељима; јер вам све казах што чух од оца својега.
Ви мене не избрасте, него ја вас избрах, и поставих вас да ви идете и род родите; и да ваш род остане, да што год заиштете у оца у име моје да вам да.
Ово вам заповиједам да имате љубав међу собом.
Ако свијет на вас узмрзи, знајте да на мене омрзну прије вас.
Кад бисте били од свијета, онда би свијет своје љубио: а како нијесте од свијета, него вас ја од свијета избрах, зато мрзи на вас свијет.
Опомињите се ријечи коју вам ја рекох: није слуга већи од господара својега. Ако мене изгнаше, и вас ће изгнати; ако моју ријеч одржаше, и вашу ће одржати.
Али све ће вам ово чинити за име моје, јер не познају онога који ме посла.
Да нијесам био дошао и говорио им не би гријеха имали; а сад изговора неће имати за гријех свој.
Који мрзи на мене и на оца мојега мрзи.
Да нијесам био дјела творио међу њима којијех нико други не твори, не би гријеха имали: а сад и видјеше, и омрзнуше на мене и на оца мојега.
Али да се збуде ријеч написана у закону њиховом: омрзнуше на ме ни за што.
А кад дође утјешитељ, кога ћу вам послати од оца, Дух истине, који од оца излази, он ће свједочити за мене.
А и ви ћете свједочити, јер сте од почетка са мном.