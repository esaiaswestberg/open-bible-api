Готово је срце моје, Боже; пјеваћу и хвалићу заједно са славом својом.
Прени се псалтире и гусле, устаћу рано.
Славићу тебе, Господе, по народима, појаћу теби по племенима.
Јер је сврх небеса милост твоја и до облака истина твоја.
Узвиси се више небеса, Боже, и по свој земљи нека буде слава твоја!
Да би се избавили мили твоји, помози десницом својом, и услиши ме.
Бог рече у светињи својој: "веселићу се, раздијелићу Сихем, и долину Сокот размјерићу.
Мој је Галад, мој је Манасија, Јефрем је крјепост главе моје, Јуда скиптар мој.
Моав је чаша из које се умивам, Едому ћу пружити обућу своју; над земљом Филистејском попијеваћу."
Ко ће ме одвести у тврди град? ко ће ме отпратити до Едома?
Зар нећеш ти, Боже, који си нас одбацио, и не идеш, Боже, с војскама нашим?
Дај нам помоћ у тјескоби, обрана је човјечија узалуд.
Богом смо јаки; он гази непријатеље наше.
