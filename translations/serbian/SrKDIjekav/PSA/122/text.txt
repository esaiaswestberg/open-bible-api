Обрадовах се кад ми рекоше: хајдемо у дом Господњи!
Ево, стоје ноге наше на вратима твојим, Јерусалиме!
Јерусалим је изидан, као град сливен у једну зграду.
Онамо иду племена, племена Господња, по наредби Израиљевој да славе име Господње.
Ондје стоје пријестоли судски, пријестоли дома Давидова.
Иштите мира Јерусалиму; нека буде добро онима који љубе тебе!
Нека буде мир око зидова твојих, и честитост у дворима твојим!
Ради браће своје, и пријатеља својих говорим: мир ти!
Ради дома Господа Бога нашега желим ти добро.