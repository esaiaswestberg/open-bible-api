Смилуј се на ме, Боже, јер човјек хоће да ме прогута, непријатељ ме сваки дан притјешњује.
Непријатељи моји сваки дан траже да ме прогутају; јер многи нападају на ме охоло.
Кад ме је страх, јер се у тебе уздам.
Богом се хвалим за ријеч његову; у Бога се уздам, не бојим се; шта ће ми учинити тијело?
Сваки дан изврћу ријечи моје; што год мисле, све мени о злу.
Скупљају се, прикривају се, пазе за петама мојима; јер траже душу моју.
Код оваке злоће избави од њих, у гњеву обори народе, Боже.
У тебе је избројено моје потуцање, сузе се моје чувају у суду код тебе, оне су у књизи твојој.
Непријатељи моји уступају натраг, кад тебе призивљем; по том знам да је Бог са мном.
Богом се хвалим за ријеч његову, Господом се хвалим за ријеч његову.
У Бога се уздам, не бојим се; шта ће ми учинити човјек?
Теби сам се, Боже, завјетовао; тебе ћу хвалити;
Јер си избавио душу моју од смрти, ноге моје од спотицања, да бих ходио пред лицем Божјим, у свјетлости живијех.
