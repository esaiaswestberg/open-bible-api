Господ царује: нека стрепе народи; сједи на херувимима: нек се дрма земља!
Господ је на Сиону велик, и висок над свима народима.
Нека славе велико и страшно име твоје; да је свет!
Нека славе силу цара који љуби правду. Ти си утврдио правду; суд и правду ти си уредио у Јакову.
Узвишујте Господа Бога нашега, и клањајте се подножју његову; да је свет!
Мојсије и Арон, свештеници његови, и Самуило један од онијех који призивљу име његово, призиваху Бога, и он их услиши.
У ступу од облака говораше њима; они чуваше заповијести његове и уредбу коју им даде.
Господе, Боже наш, ти си их услишио; ти си им био Бог благ и плаћао за дјела њихова.
Узвишујте Господа Бога нашега, и клањајте се на светој гори његовој, јер је свет Господ бог наш.