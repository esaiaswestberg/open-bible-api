Опет ми дође ријеч Господња говорећи:
Сине човјечји, шта је дрво од лозе винове према сваком другом дрвету, или лоза винова према дрвећу у шуми?
Узима ли се од ње дрво да се начини што? узима ли се од ње клин да се објеси о њему какав суд?
Гле, меће се у огањ да изгори; кад јој оба краја сажеже огањ, и средина јој изгори, хоће ли још бити за што?
Гле, док бијаше цијела, не могаше се ништа од ње начинити, а камо ли ће бити за што кад је огањ прождрије и изгорје.
Зато овако вели Господ Господ: какво је међу дрветима шумским дрво од винове лозе, које дадох огњу да га једе, таке ћу учинити становнике Јерусалимске.
Јер ћу им насупрот окренути лице своје; кад изиду из једнога огња, други ће их огањ прождријети, и познаћете да сам ја Господ, кад окренем лице своје насупрот њима.
И обратићу земљу у пустињу, јер учинише невјеру, говори Господ Господ.