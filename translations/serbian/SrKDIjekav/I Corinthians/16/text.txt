А за милостињу светима, као што уредих по црквама Галатијскијем онако и ви чините.
Сваки први дан недјеље нека сваки од вас оставља код себе и скупља колико може, да не бивају збирања кад дођем.
А кад дођем, које нађете за вриједне оне ћу с посланицама послати у Јерусалим нека однесу вашу помоћ.
А ако буде вриједно да и ја идем, поћи ће са мном.
А к вама ћу доћи кад прођем Маћедонију, јер ћу проћи кроз Маћедонију.
А у вас може бити да ћу се забавити, или и зимовати, да ме ви пратите куд пођем.
Сад вас у пролажењу нећу видјети, а надам се неко вријеме остати код вас, ако Господ допусти.
А у Ефесу ћу остати до Тројичина дне;
Јер ми се отворише велика и богата врата, и противника има много.
А ако дође Тимотије, гледајте да буде код вас без страха; јер он ради дјело Господње као и ја.
Да га нико дакле не презре, него га испратите с миром да дође к мени; јер га чекам с браћом.
А за брата Апола, много га молих да дође к вама с браћом: и никако не бјеше му воља да сад дође; али ће доћи кад имадбуде кад.
Пазите, стојте у вјери, мушки се држите, утврђујте се.
Све да вам бива у љубави.
Молим вас пак, браћо, знате дом Стефанин да је новина од Ахаје, и на служење светима одреди се;
Да сте и ви покорни таковима, и свакоме који помаже и труди се.
Али се обрадовах доласку Стефанину и Фортунатову и Ахајикову, јер ми они накнадише што сам био без вас;
Јер умирише дух мој и ваш. Припознајте дакле такове.
Поздрављају вас цркве Азијске. Поздрављају вас у Господу много Акила и Прискила с домашњом својом црквом.
Поздрављају вас браћа сва. Поздравите један другога цјеливом светијем.
Поздрављам вас ја Павле својом руком.
Ако ко не љуби Господа Исуса Христа да буде проклет, маран ата.
Благодат Господа нашега Исуса Христа с вама;
И љубав моја се свима вама у Христу Исусу. Амин.