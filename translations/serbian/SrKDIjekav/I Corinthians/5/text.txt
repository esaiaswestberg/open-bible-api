Врло се гласи да је курварство међу вама, и таково курварство каково се ни међу незнабошцима не чује, да некакав има жену очину.
И ви се још надимате, мјесто да плачете, да се извади између вас онај који је учинио то дјело.
Јер ја, који ако нијесам код вас тијелом али духом ту живим, већ отсудих као да сам тамо, да се онај који је то тако учинио,
У име Господа нашега Исуса Христа кад се саберете ви и мој дух, са силом Господа нашега Исуса Христа,
Да се он преда сотони на мучење тијела, да би се дух спасао у дан Господа нашега Исуса Христа.
Није добра хвала ваша. Не знате ли да мало квасца све тијесто укисели?
Очистите дакле стари квасац, да будете ново тијесто, као што сте пријесни; јер и пасха наша закла се за нас, Христос.
Зато да празнујемо не у староме квасцу, ни у квасцу пакости и лукавства, него у пријесноме хљебу чистоте и истине.
Писах вам у посланици да се не мијешате с курварима;
И то ја не рекох за курваре овога свијета, или тврдице или идолопоклонике; јер бисте морали изићи из свијета.
А сад вам писах да се не мијешате ако који који се брат зове, постане курвар, или тврдица, или идолопоклоник, или кавгаџија, или пијаница, или хајдук; с таковима да и не једете.
Јер шта је мени стало да судим оне који су напољу? Не судите ли ви оне који су унутра?
А оне који су напољу судиће Бог. Извадите злога између себе.