Старјешине које су међу вама молим који сам и сам старјешина и свједок Христова страдања, и имам дјел у слави која ће се јавити:
Пасите стадо Божије, које вам је предато, и надгледајте га, не силом, него драговољно, и по Богу, нити за неправедне добитке, него из добра срца;
Нити као да владате народом; него бивајте угледи стаду;
И кад се јави поглавар пастирски, примићете вијенац славе који неће увенути.
Тако ви млади слушајте старјешине; а сви се слушајте међу собом, и стеците понизност; јер се Бог поноситима супроти, а пониженима даје благодат.
Понизите се дакле под силну руку Божију, да вас повиси кад дође вријеме.
Све своје бриге баците на њ, јер се он брине за вас.
Будите тријезни и пазите, јер супарник ваш, ђаво, као лав ричући ходи и тражи кога да прождере.
Браните се од њега тврђом у вјери, знајући да се такова страдања догађају вашој браћи по свијету.
А Бог сваке благодати, који вас позва на вјечну своју славу у Христу Исусу, он да вас, пошто мало пострадате, саврши, да утврди, да укријепи, да утемељи.
Њему слава и држава ва вијек вијек. Амин.
По Силвану, вашему вјерном брату, као што мислим, пишем вам ово мало, свјетујући и свједочећи да је ово права благодат Божија у којој стојите.
Поздравља вас црква с вама избрана у Вавилону, и Марко син мој.
Поздравите један другога цјеливом љубави. Мир вам свима у Христу Исусу. Амин.