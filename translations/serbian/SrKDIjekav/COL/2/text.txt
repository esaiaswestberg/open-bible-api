Хоћу дакле да ви знате колику борбу имам за вас и за оне што су у Лаодикији и у Јерапољу, и за све који не видјеше лица мојега у тијелу,
Да се утјеше срца њихова, и да се стегну у љубави, и у свакоме богатству пунога разума, на познање тајне Бога и оца и Христа,
У којој је све благо премудрости и разума сакривено.
А ово говорим, да вас нико не превари слаткијем ријечима.
Јер ако тијелом и нијесам код вас, али сам духом с вама, радујући се и видећи ваш ред и тврђу ваше вјере у Христа.
Како дакле примисте Христа Исуса Господа онако живите у њему,
Укоријењени и назидани у њему и утврђени вјером као што научисте, изобилујући у њој захвалношћу.
Браћо! чувајте се да вас ко не зароби филозофијом и празном пријеваром, по казивању човјечијему, по науци свијета, а не по Христу.
Јер у њему живи свака пунина Божанства тјелесно.
И да будете испуњени у њему који је глава свакоме поглаварству и власти;
У коме и обрезани бисте обрезањем нерукотворенијем, одбацивши тијело гријеха меснијех обрезањем Христовијем;
Закопавши се с њим крштењем, у којему с њим и устасте вјером силе Бога који га васкрсну из мртвијех.
И вас који сте били мртви у гријесима и у необрезању тијела својега, оживљео је с њим, поклонивши нам све гријехе,
И избрисавши писмо уредбе која бјеше против нас, и то узевши са сриједе прикова га на крсту;
И свукавши поглаварства и власти изведе их на углед слободно, и побиједи их на њему.
Да вас дакле нико не осуђује за јело или за пиће, или за какав празник, или за младине, или за суботе;
Које је све било сјен од онога што шћаше да дође, и тијело је Христово.
Нико да вас не вара по својој вољи изабраном понизношћу и службом анђела, истражујући и што не видје, и узалуд надимајући се умом тијела својега,
А не држећи се главе, из које је све тијело с помоћу зглавака и свеза састављено, и расте за раст Божиј.
Ако дакле умријесте с Христом стихијама свијета, зашто се као живећи у свијету препирете:
Не дохвати се, не окуси, не опипај; које је све на погибао ономе који чини,
По заповијестима и наукама људскима?
Које је само по ријечи премудрост самовољно избране службе и понизности и нештеђења тијела, не за част каку, за пуњење тијела.