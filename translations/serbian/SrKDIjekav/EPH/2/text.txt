И вас који бијасте мртви за преступљења и гријехе своје,
У којима некад ходисте по вијеку овога свијета, по кнезу који влада у вјетру, по духу који сад ради у синовима противљења;
У којима и ми сви живљесмо негда по жељама тијела својега, чинећи вољу тијела и посмисли, и бијасмо рођена дјеца гњева, као и остали;
Али Бог, који је богат у милости, за премногу љубав своју, коју има к нама,
И нас који бијасмо мртви од гријехова оживље с Христом (благодаћу сте спасени),
И с њим васкрсе и посади на небесима у Христу Исусу.
Да покаже у вијековима који иду превелико богатство благодати своје добротом на нама у Христу Исусу.
Јер сте благодаћу спасени кроз вјеру; и то није од вас, дар је Божиј,
Не од дјела, да се нико не похвали.
Јер смо његов посао, саздани у Христу Исусу за дјела добра, која бог напријед приправи да у њима ходимо.
Зато се опомињите да ви који сте негда по тијелу незнабошци били и називани необрезање од онијех који су се звали по тијелу обрезање, које се руком радило,
Да бијасте у оно вријеме без Христа, одвојени од друштва Израиљева, и без дијела у завјетима обећања, нада не имајући, и безбожни на свијету:
А сад у Христу Исусу, ви који сте негда били далеко, близу постадосте крвљу Христовом.
Јер је он мир наш, који обоје састави у једно, и развали плот који је растављао, непријатељство, тијелом својијем,
Закон заповијести наукама укинувши; да из обога начини собом једнога новог човјека, чинећи мир;
И да помири с Богом обоје у једном тијелу крстом, убивши непријатељство на њему.
И дошавши проповиједи у јеванђељу мир вама даљнима и онима који су близу.
Јер он доведе к оцу обоје у једном духу.
Тако дакле више нијесте туђи и дошљаци, него живите са светима и домаћи сте Богу,
Назидани на темељу апостола и пророка, гдје је камен од угла сам Исус Христос,
На коме сва грађевина састављена расте за цркву свету у Господу;
На коме ћете се и ви сазидати за стан Божиј у духу.