Од Павла, по вољи Божијој апостола Исуса Христа и брата Тимотија,
Светима који су у Колосима и вјерној браћи у Христу Исусу: благодат вам и мир од Бога оца нашега и Господа Исуса Христа.
Захваљујемо Богу и оцу Господа својега Исуса Христа, молећи се свагда за вас,
Чувши вјеру вашу у Христа Исуса, и љубав коју имате к свима светима,
За над остављени вама на небесима, за који напријед чусте у ријечи истине јеванђеља,
Које је у вама, као и у свему свијету, и плодно је и расте, као и у вама, од онога дана како чусте и разумјесте благодат Божију у истини,
Као што и дознасте од Епафраса, љубазнога нашег другара у служењу, који је за вас вјерни слуга Христов,
Који нам и јави вашу љубав у духу.
Тога ради и ми од онога дана како чусмо не престајемо за вас молити се Богу и искати да се испуните познањем воље његове у свакој премудрости и разуму духовноме,
Да живите пристојно Богу на свако угађање и у свакоме добром дјелу да будете плодни, и да растете у познању Божијему,
Јачајући сваком снагом по сили славе његове, и у сваком трпљењу и дугом подношењу с радошћу;
Захваљујући Богу и оцу, који нас призва у дијел нашљедства светијех у видјелу;
Који нас избави од власти тамне, и премјести нас у царство сина љубави своје,
У коме имамо избављење крвљу његовом и опроштење гријеха;
Који је обличје Бога што се не види, који је рођен прије сваке твари.
Јер кроз њега би саздано све што је на небу и што је на земљи, што се види и што се не види, били пријестоли или господства или поглаварства, или власти: све се кроза њ и за њ сазда.
И он је прије свега, и све је у њему.
И он је глава тијелу цркве, који је почетак и прворођени из мртвијех, да буде он у свему први;
Јер би воља очина да се у њ усели сва пунина,
И кроза њ да примири све са собом, умиривши крвљу крста његова, кроз њ све, било на земљи или на небу.
И вас који сте некад били одлучени и непријатељи кроз помисли у злијем дјелима,
А сад вас примири у тијелу меса његова смрћу његовом, да вас свете и без мане и без кривице изведе преда се;
Ако само останете у вјери утемељени и тврди, и непокретни од нада јеванђеља, које чусте, које је проповиједано свој твари под небом, којему ја Павле постадох слуга.
Сад се радујем у својему страдању за вас, и довршујем недостатак невоља Христовијех на тијелу својему за тијело његово које је црква,
Којој ја постадох слуга по наредби Божијој која ми је дана међу вама да испуним ријеч Божију,
Тајну која је била сакривена од постања свијета и нараштаја, а сад се јави светима његовијем,
Којима Бог науми показати како је богата слава тајне ове међу незнабошцима, које је Христос у вама, над славе;
Којега ми проповиједамо свјетујући свакога човјека, и учећи свакој премудрости, да покажемо свакога човјека савршена у Христу Исусу.
Зашто се и трудим и борим по његовој моћи која у мени силно чини.