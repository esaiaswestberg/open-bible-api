Који год вјерује да је Исус Христос, од Бога је рођен; и који год љуби онога који је родио, љуби и онога који је рођен од њега.
По том знамо да љубимо дјецу Божију кад Бога љубимо и његове заповијести држимо.
Јер је ово љубав Божија да заповијести његове држимо; и заповијести његове нијесу тешке.
Јер сваки који је рођен од Бога побјеђује свијет; и вјера је наша ова побједа која побиједи свијет.
Ко је који свијет побјеђује осим онога који вјерује да је Исус син Божиј?
Ово је Исус Христос што дође водом и крвљу и Духом, не само водом него водом и крвљу; и Дух је који свједочи, јер је Дух истина,
Јер је троје што свједочи на небу: Отац, Ријеч, и свети Дух; и ово је троје једно.
И троје је што свједочи на земљи: дух, и вода, и крв; и троје је заједно.
Кад примамо свједочанство човјечије, свједочанство је Божије веће; јер је ово свједочанство Божије што свједочи за сина својега.
Који вјерује сина Божијега има свједочанство у себи; који не вјерује Богу начинио га је лажом, јер не вјерова свједочанству које свједочи Бог за сина својега.
И ово је свједочанство да нам је Бог дао живот вјечни; и овај живот вјечни у сину је његовом.
Ко има сина Божијега има живот; ко нема сина Божијега нема живота.
Ово писах вама који вјерујете у име сина Божијега, да знате да имате живот вјечни и да вјерујете у име сина Божијега.
И ово је слобода коју имамо к њему да ако што молимо по вољи његовој послуша нас.
И кад знамо да нас слуша што год молимо, знамо да ће нам дато што иштемо у њега.
Ако ко види брата својега гдје гријеши гријех не к смрти, нека моли, и даће му живот, онима који гријеше не к смрти. Има гријех к смрти: за тај не говорим да моли.
Свака је неправда гријех; и има гријех не к смрти.
Знамо да ниједан који је рођен од Бога, не гријеши, него који је рођен од Бога чува се, и нечастиви не дохвата се до њега.
Знамо да смо од Бога и сва свијет лежи у злу.
А знамо да син Божиј дође, и дао нам је разум да познамо Бога истинога, и да будемо у истиноме сину његовом Исусу Христу. Ово је истини Бог и живот вјечни.
Дјечице! чувајте се од незнабоштва. Амин.