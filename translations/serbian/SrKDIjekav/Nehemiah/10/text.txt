А који запечатише бјеху ови: Немија, Тирсата, син Ахалијин, и Седекија,
Серај, Азарија, Јеремија,
Пасхор, Амарија, Малхија,
Хатус, Севанија, Малух,
Харим, Меримот, Овадија,
Данило, Гинетон, Варух,
Месулам, Вија, Мијамин,
Мазија, Вилгај, Семаја; то бјеху свештеници;
А Левити: Исус син Азанијин Винуј између синова Инададовијех, Кадмило,
И браћа њихова: Севанија, Одија, Келита, Фелаја, Анан,
Миха, Реов, Асавија,
Захур, Серевија, Севнија,
Одија, Ваније, Венинуј;
Главари народни: Фарос, Фат-Моав, Елам, Затуј, Ваније,
Вуније, Азгад, Вивај,
Адонија, Вигвај, Адин,
Атир, Језекија, Азур,
Одија, Асум, Висај,
Ариф, Анатот, Навај,
Магфија, Месулам, Езир,
Месизавеило, Садок, Јадва,
Фелатија, Анан, Анаја,
Осија, Ананија, Асув,
Лоис, Филеја, Совик,
Реум, Асавна, Масија,
Ахија, Анана, Ганан,
Малух, Харим, Вана.
И остали народ, свештеници, Левити, вратари, пјевачи, Нетинеји и сви који се одвојише од народа земаљских к закону Божијему, жене њихове, синови њихови и кћери њихове, сви који знаху и разумјеваху,
Присташе с браћом својом, главарима својим, и дођоше те се заклеше и клетвом завезаше да ходимо по закону Божијему, који је дат преко Мојсија слуге Божијега, и да држимо и извршујемо све заповијести Господа Бога својега и законе његове и уредбе његове.
И да не дајемо кћери својих народима земаљским, нити кћери њиховијех да узимамо за синове своје.
И од народа земаљских који донесу трг или каку год храну у суботу на продају, да не узимамо у суботу ни у други свети дан, и да остављамо седме године да почива земља и опраштамо сваки дуг.
И постависмо себи уредбу да дајемо сваке године трећину сикла на службу у дом Бога својега:
На хљебове постављене, на дар свагдашњи и жртву паљеницу свагдашњу за суботе, за младине и за празнике, и на светињу и на жртве за гријех да се очишћа Израиљ, и на свако дјело у дому Бога нашега.
И бацасмо ждријеб за свештенике и Левите и народ ради ношења дрва да се доноси у дом Бога нашега по домовима отаца наших на вријеме од године до године, да гори на олтару Господа Бога нашега, како пише у закону;
И да доносимо првине од земље своје и првине од свакога рода од свакога дрвета од године до године у дом Господњи;
И првенце од синова својих и стоке своје, како пише у закону, и првенце од говеда својих и од оваца својих да доносимо у дом Бога својега свештеницима који служе у дому Бога нашега;
И првине тијеста својега и приносе своје и род од свијех дрвета, вино и уље да доносимо свештеницима у клијети дома Бога својега, и Левитима десетак од земље своје, и Левити да узимају десетак по свијем мјестима гдје узрадимо;
И да буде свештеник син Аронов с Левитима кад Левити узимају десетак, и да Левити доносе десетак од десетка у дом Бога нашега, у клијети, у спреме његове.
Јер у те клијети дужни су синови Израиљеви и Левити доносити принос од жита, од вина и уља, гдје су свети судови, и свештеници који служе, и вратари и пјевачи, да не остављамо дома Бога својега.