Робови који су год под јармом да показују сваку част својијем господарима, да се не хули на име Божије и на науку.
А који имају крштене господаре, да не постају немарљиви за њих што су браћа, него још боље да служе, јер су вјерни и љубазни, заједничари у благодати. Ово учи и свјетуј.
Ако ли ко друкчије учи, и не пристаје на здраве ријечи Господа нашега Исуса Христа и на науку побожну,
Наду се не знајући ништа, него болујући од запиткивања и празнијех препирања, ода шта постаје завист, свађа, хуљење, зле мисли,
Залудна препирања онаковијех људи који имају ум изопачен и немају истине, који мисле да је побожност трговина. Клони се таковијех.
Али јест велика трговина побожност са задовољством.
Јер ништа не донесосмо на овај свијет, дакле не можемо ништа ни однијети.
А кад имамо храну и одјећу, овијем да будемо довољни.
А који хоће да се обогате они упадају у напасти и замке, и у многе луде шкодљиве жеље, које потапају човјека у пропаст и погибао.
Јер је коријен свију зала среброљубље којему неки предавши се зађоше од вјере и на себе навукоше муке велике.
А ти, о човјече Божиј! бјегај од овога, а иди за правдом, побожности, вјером, љубави, трпљењем, кротости.
Бори се у доброј борби вјере, мучи се за вјечни живот на који си и позван, и признао си добро признање пред многијем свједоцима.
Заповиједам ти пред Богом који све оживљује, и Христом Исусом који свједочи за владања Понтија Пилата добро признање,
Да држиш заповијест чисту и незазорну до доласка Господа нашега Исуса Христа,
Који ће у своје вријеме показати блажени и једини силни цар над царевима и господар над господарима,
Који сам има бесмртност, и живи у свјетлости којој се не може приступити, којега нико од људи није видио, нити може видјети, којему част и држава вјечна. Амин.
Богатима на овоме свијету заповиједај да се не поносе нити уздају у богатство пропадљиво, него у Бога живога, који нам све даје изобилно за ужитак;
Нека добро чине, нека се богате у добријем дјелима, нека буду подашни, заједнични,
Сабирајући себи темељ добар за унапредак, да приме живот вјечни.
О Тимотије! сачувај што ти је предано, клони се поганијех, празнијех разговора и препирања лажно названога разума,
Којијем се неки хвалећи отпадоше од вјере. Благодат с тобом. Амин.