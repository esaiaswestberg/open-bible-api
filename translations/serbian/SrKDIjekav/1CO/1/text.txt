Од Павла вољом Божијом позванога апостола Исуса Христа, и од Состена брата,
Цркви Божијој која је у Коринту, освећенима у Христу Исусу, позванима светима, са свима који призивљу име Господа нашега Исуса Христа на свакоме мјесту и њиховоме и нашему:
Благодат вам и мир од Бога оца нашега и Господа Исуса Христа.
Захваљујем свагда Богу својему за вас што вам је дана благодат Божија у Христу Исусу,
Те се у свему обогатисте кроза њ, у свакој ријечи и сваком разуму,
Као што се свједочанство Христово утврди међу вама;
Тако да немате недостатка ни у једноме дару, ви који чекате откривења Господа нашега Исуса Христа,
Који ће вас и утврдити до самога краја да будете прави на дан Господа нашега Исуса Христа.
Вјеран је Бог који вас позва у заједницу сина својега Исуса Христа Господа нашега.
Молим вас пак, браћо, именом Господа нашега Исуса Христа да сви једно говорите, и да не буду међу вама распре, него да будете утврђени у једном разуму и у једној мисли.
Јер сам чуо за вас, браћо моја, од Хлојинијех домашњијех да су свађе међу вама,
А то кажем да један од вас говори: ја сам Павлов; а други: ја сам Аполов; а трећи: ја сам Кифин; а четврти: ја сам Христов.
Еда ли се Христос раздјели? Еда ли се Павле разапе за вас? или се у име Павлово крстисте?
Хвала Богу што ја ниједнога од вас не крстих осим Криспа и Гаја;
Да не рече ко да у своје име крстих.
А крстих и Стефанин дом: даље не знам јесам ли кога другог крстио.
Јер Христос не посла мене да крстим, него да проповиједам јеванђеље, не премудријем ријечима, да не изгуби силу крст Христов.
Јер је ријеч крстова лудост онима који гину; а нама је који се спасавамо сила Божија.
Јер је писано: погубићу премудрост премудријех, и разум разумнијех одбацићу.
Гдје је премудри? Гдје је књижевник? Гдје је препирач овога вијека? Не претвори ли Бог мудрост овога свијета у лудост?
Јер будући да у премудрости Божијој не позна свијет премудрошћу Бога, била је Божија воља да лудошћу поучења спасе оне који вјерују.
Јер и Јевреји знаке ишту, и Грци премудрости траже.
А ми проповиједамо Христа разапета, Јеврејима дакле саблазан а Грцима безумље;
Онима пак који су позвани, и Јеврејима и Грцима, Христа, Божију силу и Божију премудрост.
Јер је лудост Божија мудрија од људи, и слабост је Божија јача од људи.
Јер погледајте знање своје, браћо, да нема ни много премудријех по тијелу, ни много силнијех ни много племенитијех;
Него што је лудо пред свијетом оно изабра Бог да посрами премудре; и што је слабо пред свијетом оно изабра Бог да посрами јако;
И што је неплеменито пред свијетом и уништено изабра Бог, и што није, да уништи оно што јест,
Да се не похвали ниједно тијело пред Богом.
Из којега сте ви у Христу Исусу, који нам поста премудрост од Бога и правда и освећење и избављење.
Да (као што се пише) ко се хвали, Господом да се хвали.