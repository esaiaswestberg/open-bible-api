Од Павла, апостола Исуса Христа по вољи Божијој за обећање живота у Исусу Христу,
Тимотију, љубазноме сину, благодат, милост, мир од Бога оца и Христа Исуса Господа нашега.
Захваљујем Богу којему служим од прародитеља чистом савјести, што без престанка имам спомен за тебе у молитвама својијем дан и ноћ,
Желећи да те видим, опомињући се суза твојијех, да се радости испуним;
Опомињући се нелицемјерне у теби вјере која се усели најприје у бабу твоју Лоиду и у матер твоју Евникију; а увјерен сам да је и у теби;
Заради којега узрока напомињем ти да погријеваш дар Божиј који је у теби како сам метнуо руке своје на тебе.
Јер нам Бог не даде духа страха, него силе и љубави и чистоте.
Не постиди се дакле свједочанства Господа нашега Исуса Христа, ни мене сужња његова; него пострадај с јеванђељем Христовијем по сили Бога,
Који нас спасе и призва звањем светијем, не по дјелима нашима, него по својој наредби и благодати, која нам је дана у Христу Исусу прије времена вјечнијех;
А сад се показа у доласку спаситеља нашега Исуса Христа, који раскопа смрт, и обасја живот и нераспадљивост јеванђељем;
За које сам ја постављен апостол и учитељ незнабожаца.
Заради којега узрока и ово страдам; али се не стидим, јер знам коме вјеровах, и увјерен сам да је кадар аманет мој сачувати за дан онај.
Имај у памети образ здравијех ријечи које си чуо од мене, у вјери и љубави Христа Исуса.
Добри аманет сачувај Духом светијем који живи у нама.
Знаш ово да се одвратише од мене сви у Азији, међу којима и Фигел и Ермоген.
А Господ да да милост Онисифорову дому; јер ме много пута утјеши, и окова мојијех не постидје се;
Него дошавши у Рим потражи ме још с већијем старањем и нађе.
Да да њему Господ да нађе милост у Господа у дан онај. И у Ефесу колико ми послужи, ти знаш добро.