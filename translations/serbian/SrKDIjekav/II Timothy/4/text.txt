Заклињем те дакле пред Богом и Господом нашијем Исусом Христом, који ће судити живима и мртвима, доласком његовијем и царством његовијем:
Проповиједај ријеч, настој у добро вријеме и у невријеме, покарај, запријети, умоли са свакијем сношењем и учењем;
Јер ће доћи вријеме кад здраве науке неће слушати, него ће по својијем жељама накупити себи учитеље, као што их уши сврбе,
И одвратиће уши од истине, и окренуће се ка гаталицама.
А ти буди тријезан у свачему, трпи зло, учини дјело јеванђелиста, службу своју сврши.
Јер ја се већ жртвујем, и вријеме мојега одласка наста.
Добар рат ратовах, трку сврших, вјеру одржах.
Даље дакле мени је приправљен вијенац правде, који ће ми дати Господ у дан онај, праведни судија; али не само мени, него свима који се радују његову доласку.
Постарај се да дођеш брзо к мени;
Јер ме Димас остави, омиљевши му садашњи свијет, и отиде у Солун; Крискент у Галатију, Тит у Далмацију; Лука је сам код мене.
Марка узми и доведи га са собом; јер ми је добар за службу.
А Тихика послао сам у Ефес.
Кад дођеш донеси ми кабаницу што сам оставио у Троади код Карпа, и књиге, а особито кожне.
Александар ковач много ми зла учини. Да му Господ плати по дјелу његову.
Чувај се и ти од њега; јер се врло противи нашијем ријечима.
У први мој одговор нико не оста са мном, него ме сви оставише. Да им се не прими!
Али Господ би са мном и даде ми помоћ да се кроза ме сврши проповиједање, и да чују сви незнабошци; и избавих се од уста лавовијех.
И Господ ће ме избавити од свакога зла дјела, и сачуваће ме за царство своје небеско; којему слава ва вијек вијека. Амин.
Поздрави Прискилу и Акилу, и Онисифоров дом.
Ераст оста у Коринту. А Трофима оставих у Милету болесна.
Постарај се да дођеш прије зиме. Поздравља те Еувул, и Пуд, и Лин, и Клаудија, и браћа сва.
Господ Исус Христос са духом твојијем. Благодат с вама. Амин.