我揚聲呼籲耶和華、揚聲懇求耶和華兮、
我於其前、傾吐我苦情、陳述我患難兮、
我神昏憒之時、爾知我徑、敵在我行之途、暗爲設網兮、
試觀我右、無人識我、無處避難、無人顧我兮、
耶和華歟、我呼籲爾、謂爾爲我避所、在生人之地、爾爲我業兮、
我底於至微、其聽我呼籲、拯我於迫我者、以其強於我兮、
導我出囹圄、俾我稱頌爾名、爾將厚待我、義人環我兮、