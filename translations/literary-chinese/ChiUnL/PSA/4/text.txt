義我之上帝歟、我呼籲時、求爾俞允、我窘迫時、蒙爾寬舒、尚其矜恤、俯聞我祈兮、
惟爾世人、易我之榮爲辱、好浮尚誕、伊於胡底兮、
須知敬虔者、爲耶和華所區別、我呼籲耶和華、彼必垂聽兮、
宜恐懼、勿干罪、自思於牀、而緘默兮、
獻義爲祭、耶和華是依兮、
多曰有誰福我、耶和華歟、以爾容光照予兮、
爾加喜樂於我心、勝於彼之穀酒豐盛兮、
予坦懷偃息、蓋令我安然而居者、惟耶和華兮、