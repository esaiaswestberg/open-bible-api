萬民其聽之、普世居民、其傾耳兮、
尊卑貧富之人、偕聽之兮、
我口惟智慧是言、我心以明哲爲念、
必傾耳聽喻言、鼓琴解祕語兮、
患難之日、邪惡追迫我踵、我何懼兮、
恃其貨財、誇其富足者、
莫能贖其昆弟、爲付贖金於上帝、
俾其永存不朽、蓋其生命、贖價甚重、永久無成兮、
俾其永存不朽、蓋其生命、贖價甚重、永久無成兮、
彼必見智者死、愚者蠢者偕亡、其財遺於他人兮、
其心以爲家室恆存、第宅留至萬代、遂以己名名其地兮、
人居尊位、不能久長、猶死亡之畜兮、
斯乃愚人之道、而後人猶韙其言兮、
彼如羣羊、定其歸於陰府、死亡爲其牧者、迨及黎明、正人治之、彼之美麗、銷於陰府、無地以存兮、
惟上帝必納我、贖我魂於陰府之權兮、○
人殖貨財、門庭炫赫、爾毋懼兮、
因其臨沒、毫無所攜、彼之尊榮、不隨之往兮、
彼生存時、自慶其福、爾若利己、人則慶之兮、
然彼歸其歷代之祖、永不見光兮、
人居尊位、而不通達、猶死亡之畜兮、