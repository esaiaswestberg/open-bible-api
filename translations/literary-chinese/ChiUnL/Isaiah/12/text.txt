是日也、爾將曰、耶和華歟、我稱謝爾、昔爾怒我、今怒已息、且慰藉我、
上帝爲我之拯救、我恃之而無恐、蓋主耶和華、爲我能力、爲我歌頌、爲我之拯救也、
爾曹將於拯救之泉、欣然汲水、
是日爾曰、當稱謝耶和華、呼籲其名、宣其所爲於列邦、稱其名爲崇高、
歌頌耶和華、因其所爲烜赫、宜播揚於寰區、
錫安之居民歟、爾其大聲歡呼、蓋以色列之聖者、於爾中爲大也、