是日也、七婦持一男曰、我儕衣食自給、惟許我稱以爾名、其洒我恥、○
是日也、耶和華之萌蘖、旣美且榮、其地所產、於以色列免難者爲嘉物、
凡遺於錫安、存於耶路撒冷、在耶路撒冷錄於生籍者、得稱爲聖、
卽在主藉公義之靈、燬滅之靈、滌錫安女之汚、洗耶路撒冷之血時也、
耶和華必於錫安山遍地、及厥諸會、晝作雲煙、夜燭火焰、蓋榮光之上、將有覆幬、
且有幕爲晝蔭、以避暑熱、又爲庇所、以避颶風暴雨焉、