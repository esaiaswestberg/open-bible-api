IEOWA kom kotin sauasa ia, pwe i kekeit wei ni melel. I kin liki Ieowa, i sota pan luetala.
Maing kom kotin kasaui ia da o kasongesong ia, o kamakelekele mudilik i kan o mongiong i.
Pwe i asa duen omui kalangan, o i kin weweid ni omui melel.
I sota kin mondi ren aramas aklapalap akan, o i sota kin waroki ong me morsued akan.
I kin tataki pokon en mesued akan, o i sota kin mondi ren me sapung kan.
I omiomi ki makelekel o i kin pok ong sapwilim omui pei saraui, Maing, Ieowa,
Wasa i pan kapikapinga, ngil laudeta o padak duen omui manaman akan karos.
Maing Ieowa, i kin pok ong wasan tanpas omui, o wasan ar lingan.
Kom der kotin kasapoke ia la iangaki me dipan akan, de maur i iangaki me kamela aramas akan.
Pwe pa arail me dir en morsued o re ki men ale kisakis.
A ngai kin weweid ni makelekel. Dore ia la o kotin maki ong ia!
NÃ¤ i kin aluwei pung. I pan kapinga Ieowa nan momodisou kan.