ואלה תולדת בני נח שם חם ויפת ויולדו להם בנים אחרי המבול
בני יפת גמר ומגוג מדי ויון תובל ומשך ותירס
ובני גמר אשכנז ריפת ותגרמה
ובני יון אליש ותרשיש כתים ודודנים
מאלה נפרדו איי הגוים בארצותם איש ללשנו למשפחותם בגויהם
ובני חם כוש ומצרים פוט וכנען
ובני כוש סבא וחוילה סבתה ורעמה וסבתכה ובני רעמה שבא ודדן
וכוש הוליד את נמרוד הוא החל להיות גבור בארץ
הוא היה גבור ציד לפני יהוה על כן יאמר כנמרוד גבור ציד לפני יהוה
ותהי ראשית ממלכתו בבל וארך ואכד וכלנה בארץ שנער
מן הארץ ההיא יצא אשור ויבן את נינוה ואת רחבות עיר ואת כלח
ואת רסן בין נינוה ובין כלח היא העיר הגדלה
ומצרים ילד את לדים ואת ענמים ואת להבים ואת נפתחים
ואת פתרסים ואת כסלחים אשר יצאו משם פלשתים ואת כפתרים
וכנען ילד את צידון בכורו ואת חת
ואת היבוסי ואת האמרי ואת הגרגשי
ואת החוי ואת הערוקי ואת הסיני
ואת הארודי ואת הצמרי ואת החמתי ואחר נפצה משפחת הכנעני
ויהי גבול הכנעני מנהר מצרים . עד הנהר הגדול פרת ועד הים האחרון . .
אלה בני חם למשפחתם ללשנותם בארצותם לגויהם
ולשם ילד גם הוא אבי כל בני עבר אחי יפת הגדול
בני שם עילם ואשור וארפכשד ולד וארם
ובני ארם עוץ וחויל גתר ומשא
וארפכשד ילד את שלח ושלח ילד את עבר
לעבר ילדו שני בנים שם האחד פלג כי בימיו נפלגה הארץ ושם אחיו יקטן
ויקטן ילד את אלמודד ואת שלף ואת חצרמות ואת ירח
ואת הדורם ואת איזל ואת דקלה
ואת עיבל ואת אבימאל ואת שבא
ואת אפר ואת חוילה ואת יובב כל אלה בני יקטן
ויהי מושבם ממשא באכה ספרה הר הקדם
אלה בני שם למשפחותם ללשנותם בארצותם לגויהם
אלה משפחות בני נח לתולדתם בגויהם מאלה נפרדו איי הגוים בארץ אחרי המבול