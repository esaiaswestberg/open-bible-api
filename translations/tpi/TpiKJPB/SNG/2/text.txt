¶ Mi stap ros bilong Saron, na lili bilong ol ples daun.
Olsem lili namel long ol nil, olsem tasol laikim tru bilong mi i stap namel long ol pikinini meri.
¶ Olsem diwai epel namel long ol diwai bilong ples diwai, olsem tasol man i stap klostu tru long bel bilong mi i stap namel long ol pikinini man. Mi sindaun aninit long tewel bilong san bilong em wantaim bikpela amamas, na prut bilong em i switpela long test bilong mi.
Em i bringim mi long haus bilong naispela bikpela kaikai bilong em, na plek bilong em antap long mi em i laikim tru.
Pasim mi wantaim ol sospen samting i gat liklik maus, givim bel isi long mi wantaim ol epel. Long wanem, mi sik wantaim laikim tru.
Han kais bilong em i stap aninit long het bilong mi, na han sut bilong em em i holimpas mi.
Mi givim tok long yupela, O yupela ol pikinini meri bilong Jerusalem, long ol ro, na long ol hain bilong ples kunai, long yupela i no ken kirapim, o kirapim long slip laikim tru bilong mi, inap long em i laik.
¶ Nek bilong man i stap klostu tru long bel bilong mi! Lukim, em i kalap kalap i kam antap long ol maunten taim em i kalap kalap antap long ol liklik maunten.
Man i stap klostu tru long bel bilong mi em i olsem wanpela ro o wanpela yangpela hart. Lukim, em i sanap baksait long banis bilong mipela, em i sanap long ol windo na lukluk i go ausait, taim em i soim em yet namel long banis i luk olsem umben.
Man i stap klostu tru long bel bilong mi i toktok, na tokim mi, Kirap, laikim tru bilong mi, naispela bilong mi, na kam wantaim mi i go.
Long wanem, harim, taim bilong bikpela kol i pinis, na ren i pinis na i go pinis.
Ol plaua i kamap ples klia long dispela graun. Taim bilong singim song bilong ol pisin i kam pinis, na nek bilong balus turtel ol i harim long hap bilong mipela.
Diwai fik i karim ol grinpela fik bilong en, na ol rop wain wantaim pikinini wain i no strong i givim wanpela gutpela smel. Kirap, laikim tru bilong mi, naispela bilong mi, na kam wantaim mi i go.
¶ O balus bilong mi, husat i stap long ol ples bruk bilong ston, long ol ples hait bilong ol lata, larim mi lukim pes bilong yu, larim mi harim nek bilong yu. Long wanem, nek bilong yu i switpela, na pes bilong yu i fit tru.
Yumi kisim ol foks, ol liklik foks, husat i bagarapim ol rop wain. Long wanem, ol rop wain bilong yumi i gat ol pikinini wain i no strong.
Man i stap klostu tru long bel bilong mi em i bilong mi, na mi bilong em. Em i kaikai namel long ol lili.
Inap long tulait i kamap, na ol tewel bilong san i ranawe, tanim, man i stap klostu tru long bel bilong mi, na yu stap olsem wanpela ro o wanpela yangpela hart antap long ol maunten bilong Betar.