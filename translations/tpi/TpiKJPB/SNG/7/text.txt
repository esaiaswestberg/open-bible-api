¶ Tupela fut bilong yu wantaim ol su i naispela tru moa, O pikinini meri bilong hetman! Ol skru bilong ol antap bilong ol lek bilong yu i olsem ol bilas i dia tru, wok bilong tupela han bilong wanpela wokman i gat save stret.
Bitono bilong yu i olsem wanpela raunpela kap, dispela i no sot long strongpela wara. Bel bilong yu i olsem wanpela hip wit pas nabaut wantaim ol lili.
Tupela susu bilong yu i olsem tupela yangpela ro husat i twins.
Nek bilong yu i olsem wanpela taua aivori. Tupela ai bilong yu i olsem ol liklik wara bilong pis long Hesbon, klostu long dua bilong banis bilong Bat-rabim. Nus bilong yu i olsem taua bilong Lebanon, dispela i lukluk i go long Damaskas.
Het bilong yu antap long yu i olsem Karmel, na gras bilong het bilong yu olsem purpelpela. Ol i holim king long ol ples win.
Yu stap naispela na gutpela moa, O laikim tru, bilong bringim amamas!
Dispela longpela bilong yu i olsem wanpela diwai palmen, na tupela susu bilong yu i olsem ol lain bung bilong ol pikinini wain.
Mi tok, Mi bai go antap i go long diwai palmen, mi bai holimpas ol namel bilong en. Nau tu tupela susu bilong yu bai stap olsem ol lain bung bilong rop wain, na smel bilong nus bilong yu olsem ol epel.
Na antap bilong insait bilong maus bilong yu i olsem nambawan wain bilong em husat i stap klostu tru long bel bilong mi, dispela i go daun switpela, na mekim ol lip bilong ol dispela husat i slip olgeta bilong toktok.
¶ Mi bilong man i stap klostu tru long bel bilong mi, na laik bilong em em i kam long mi.
Kam, man i stap klostu tru long bel bilong mi, larim yumi go ausait i go long ples kunai. Larim yumi stap long ol vilis.
Larim yumi kirap long moning tru i go long ol gaden wain. Larim yumi luksave long sapos rop wain i go gutpela tru, o long pikinini wain i no strong bai kamap ples klia o nogat, na ol pomigranet i putim kru ausait. Long dispela hap bai mi givim long yu ol laikim tru bilong mi.
Ol mandrek i givim smel na long ol dua bilong banis bilong yumi i gat olgeta kain kain gutpela prut, nupela na olpela, dispela mi bin bungim i stap bilong yu, O man i stap klostu tru long bel bilong mi.