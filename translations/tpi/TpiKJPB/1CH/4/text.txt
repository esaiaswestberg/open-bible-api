¶ Ol pikinini man bilong Juda, Fares, Hesron, na Karmi, na Hur, na Sobal.
Na Reea, pikinini man bilong Sobal, i kamapim Jahat. Na Jahat i kamapim Ahumai, na Lahat. Ol dispela em i ol famili bilong ol lain Sora.
Na ol dispela em i bilong papa bilong Etam, Jesril, na Isma, na Itbas. Na nem bilong susa bilong ol em Haselelponi,
Na Penyuel, papa bilong Gedor, na Eser, papa bilong Husa. Ol dispela em ol pikinini man bilong Hur, namba wan pikinini bilong Efrata, papa bilong Betlehem.
Na Asur, papa bilong Tekoa, i gat tupela meri, Hela na Neara.
Na Neara i karim Ahusam long em, na Hefer, na Temeni, na Heahastari. Ol dispela em ol pikinini man bilong Neara.
Na ol pikinini man bilong Hela em, Seret, na Jesoar, na Etnan.
Na Kos i kamapim Anup, na Sobeba, na ol famili bilong Ahahel, pikinini man bilong Harum.
Na Jebes i gat ona moa long ol brata bilong em. Na mama bilong em i kolim nem bilong em Jebes, i spik, Bilong wanem, mi karim em wantaim bel hevi.
Na Jebes i singaut long God bilong Isrel, i spik, O sapos Yu gat laik long blesim mi tru, na mekim hap arere bilong mi i go traipela, na long han bilong Yu i ken stap wantaim mi, na long Yu ken pasim mi long ol samting nogut, inap long em i no inap givim bel sori long mi! Na God i tok orait long em long dispela samting em i askim.
¶ Na Kelup, brata bilong Sua, i kamapim Mehir, husat em i papa bilong Eston.
Na Eston i kamapim Bet-rafa, na Pasea, na Tehina, papa bilong Ir-nahas. Ol dispela em ol man bilong Reka.
Na ol pikinini man bilong Kenas, Otniel, na Serea. Na ol pikinini man bilong Otniel, Hatat.
Na Meonotai i kamapim Ofra. Na Serea i kamapim Joap, papa bilong ples daun bilong Karasim. Long wanem, ol i ol wokman i gat gutpela save.
Na ol pikinini man bilong Kelep, pikinini man bilong Jefune, Iru, Ila, na Neam. Na ol pikinini man bilong Ila, yes, Kenas.
Na ol pikinini man bilong Jehalelel, Sif, na Sifa, Tiria, na Asarel.
Na ol pikinini man bilong Esra em, Jeter, na Meret, na Efer, na Jalon. Na meri i karim Miriam, na Samai, na Isba, papa bilong Estemoa.
Na meri bilong em Jehudaisa i karim long em Jeret, papa bilong Gedor, na Heber, papa bilong Soko, na Jekutiel, papa bilong Sanoa. Na ol dispela em ol pikinini man bilong Bitaia, pikinini meri bilong Fero, husat Meret i kisim.
Na ol pikinini man bilong meri bilong em Hodaia, susa bilong Naham, papa bilong man Garmi Keila, na man Meaka Estemoa.
Na ol pikinini man bilong Simon em, Amnon, na Rina, Ben-hanan, na Tilon. Na ol pikinini man bilong Isi em, Sohet, na Ben-sohet.
Na ol pikinini man bilong Sela, pikinini man bilong Juda, em, Er, papa bilong Leka, na Leada, papa bilong Maresa, na ol famili bilong hauslain bilong ol husat i wokim laplap i naispela tru, bilong hauslain bilong Asbia,
Na Jokim, na ol man bilong Kosiba, na Joas, na Saraf, husat i gat strong long bosim long Moap, na Jasubi-lehem. Na ol dispela em ol samting bilong bipo tru.
Ol dispela em ol man bilong wokim sospen graun, na ol husat i stap namel long ol samting ol i planim na banis plaua. Ol i stap long dispela hap wantaim king long wok bilong em.
¶ Ol pikinini man bilong Simion em, Nemyuel, na Jamin, Jarip, Sera, na Saul,
Pikinini man bilong em Salum, pikinini man bilong em Mipsam, pikinini man bilong em Misma.
Na ol pikinini man bilong Misma, pikinini man bilong em Hamuel, pikinini man bilong em Sakur, pikinini man bilong em Simei.
Na Simei i gat 16 pikinini man na sikispela pikinini meri. Tasol ol brata bilong em i no gat planti pikinini, na tu olgeta famili bilong em i no bin kamap planti moa, wankain olsem ol pikinini bilong Juda.
Na ol i stap long Biar-siba, na Molada, na Hasar-sual,
Na long Bilha, na long Esem, na long Tolat,
Na long Betyuel, na long Horma, na long Siklak,
Na long Bet-makabot, na long Hasar-susim, na long Bet-biri, na long Searaim. Ol dispela em ol biktaun bilong ol i go inap long taim Devit i bosim kingdom.
Na ol vilis bilong ol em, Etam, na Ain, Rimon, na Token, na Asan, faipela biktaun,
Na olgeta vilis bilong ol, dispela i stap raun nabaut long ol dispela biktaun stret, i go inap long Beal. Ol dispela em ol ples bilong ol long stap, na ol lain tumbuna bilong ol.
Na Mesobap, na Jamlek, na Josa, pikinini man bilong Amasaia,
Na Joel, na Jehu, pikinini man bilong Josibaia, pikinini man bilong Serea, pikinini man bilong Asiel,
Na Elioenai, na Jeakoba, na Jesohea, na Asea, na Adiel, na Jesimiel, Benea,
Na Sisa, pikinini man bilong Sifi, pikinini man bilong Alon, pikinini man bilong Jedea, pikinini man bilong Simri, pikinini man bilong Semea.
Ol dispela ol i kolim long ol nem bilong ol em ol hetman bilong ol famili bilong ol. Na hauslain bilong ol tumbuna papa bilong ol i kamap bikpela planti moa.
Na ol i go long ai bilong Gedor, yes, i go inap long hap is bilong dispela ples daun, bilong painim ples gras bilong ol lain sipsip bilong ol.
Na ol i painim pinis ples gras i patpela na gutpela, na dispela hap i gat bikpela brait, na i no gat nois, na bel isi i stap. Long wanem, ol bilong Ham i bin stap long dispela hap bipo.
Na ol dispela ol i raitim long nem bilong ol i kam long ol de bilong Hesekaia, king bilong Juda, na paitim ol haus sel bilong ol, na ol dispela ples bilong man long stap ol i lukim long dispela hap, na bagarapim ol olgeta i go inap long tude, na ol i stap long ol ples bilong ol. Bilong wanem, i gat ol ples gras bilong ol lain sipsip bilong ol.
Na sampela bilong ol, yes, bilong ol pikinini man bilong Simion, 500 man, i go long maunten Sir, taim ol i gat bilong ol kepten bilong ol Pelataia, na Nearaia, na Refea, na Usiel, ol pikinini man bilong Isi.
Na ol i paitim olgeta arapela bilong ol lain Amalek husat i ranawe pinis, na stap long dispela hap inap long tude.