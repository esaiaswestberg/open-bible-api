¶ Nau dispela em ol las toktok bilong Devit. Devit, pikinini man bilong Jesi, i tok, na dispela man husatGod i kirapim i go antap, man God bilong Jekop i makim, na dispela switpela man bilong raitim ol sam bilong Isrel, i tok,
Spirit bilong BIKPELA i toktok long maus bilong mi, na tok bilong Em i stap long tang bilong mi.
God bilong Isrel i tok, dispela Ston bilong Isrel i toktok long mi, Em husat i bosim ol man i mas stap stretpela, na bosim ol man wantaim pret bilong God.
Na em bai stap olsem lait bilong moning, taim san i kamap, yes, wanpela moning i no gat ol klaut , olsem gras i no strong i suti kam antap ausait long graun long lait i klia bihain long ren.
Maski sapos hauslain bilong mi i no stap olsem wantaim God, yet Em i bin wokim wanpela kontrak wantaim mi bilong oltaim oltaim, dispela i stret long olgeta samting, na tru olgeta. Long wanem, dispela em i olgeta kisim bek bilong mi, na olgeta laik bilong mi, maski sapos Em i no mekim dispela long go bikpela.
Tasol ol pikinini man bilong Belial bai stap, olgeta bilong ol, olsem ol nil ol man i subim i go, bilong wanem, ol i no inap long holimpas ol wantaim ol han.
Tasol dispela man husat bai tasim ol, ol i mas banisim em wantaim ain na wantaim handel bilong wanpela spia bilong tromoi. Na ol bai kukim ol olgeta wantaim paia olgeta long dispela ples stret.
¶ Na dispela em i ol nem bilong ol strongpela man husat Devit i gat. Dispela man Takemoni husat i sindaun long sia, nambawan namel long ol kepten. Man stret em i man Esna Adino. Em i litimapim spia bilong tromoi bilong em i birua long 800 man, husat em i kilim i dai long wanpela taim.
Na bihain long em em Eleisar, pikinini man bilong man Ahoa Dodo, wanpela bilong dispela tripela strongpela man i stap wantaim Devit, taim ol i duim ol Filistin husat i bung wantaim long dispela hap long pait, na ol man bilong Isrel i bin go pinis.
Em i kirap, na paitim ol Filistin inap long han bilong em i les tru, na han bilong em i holimpas strong long bainat. Na BIKPELA i wokim wanpela bikpela win bilong pait long dispela de. Na ol lain i kam bek bihain long em bilong karim ol kago bilong pait tasol.
Na bihain long em em Sama, pikinini man bilong man Harar Agi. Na ol Filistin i bung wantaim long wanpela liklik ami, we i gat wanpela hap graun i pulap long ol lentil. Na ol manmeri i ranawe long ol Filistin.
Tasol em i sanap long namel bilong dispela hap graun, na pait long lukautim dispela, na kilim i dai ol Filistin. Na BIKPELA i wokim wanpela bikpela win bilong pait.
Na tripela bilong dispela 30 nambawan lain i go daun, na kamap long Devit, long taim bilong kamautim kaikai, long hul i go insait long ston bilong Adulam. Na liklik ami bilong ol Filistin i sanapim ol haus sel long ples daun bilong Refaim.
Na Devit i stap nau long wanpela ples hait, na lain ami bilong ol Filistin i stap nau insait long Betlehem.
Na Devit i gat bikpela laik, na tok, O em i gutpela sapos wanpela i gat laik long givim mi wara bilong dring bilong hul wara bilong Betlehem, dispela i stap klostu long dua bilong banis!
Na dispela tripela strongpela man i brukim i go namel long ami bilong ol Filistin, na pulim wara i kam ausait long hul wara bilong Betlehem, dispela i stap klostu long dua bilong banis, na kisim dispela, na bringim long Devit. Tasol em i tok nogat long dring long en, tasol em i kapsaitim dispela i go long BIKPELA.
Na em i tok, Em i mas stap longwe long mi, O BIKPELA, long mi ken mekim dispela. Ating i yes long dispela em i blut bilong ol dispela man husat i go long putim ol laip bilong ol aninit long bikpela bagarap? Olsem na em i tok nogat long dring long en. Ol dispela samting dispela tripela strongpela man i mekim.
Na Abisai, brata bilong Joap, pikinini man bilong Seruaia, em i nambawan namel long tripela. Na em i litimapim spia bilong tromoi bilong em i birua long 300 man, na kilim ol i dai, na em i gat biknem namel long tripela.
Ating i yes long em i gat ona moa long tripela? Olsem na em i stap kepten bilong ol. Tasol em i no winim namba inap long dispela namba wan tripela.
Na Benea, pikinini man bilong Jehoiada, pikinini man bilong wanpela strongpela man bilong pait bilong Kapsel, husat i bin wokim planti strongpela wok, em i kilim i dai tupela man bilong Moap husat i olsem ol laion. Em i go daun tu na kilim i dai wanpela laion long namel bilong wanpela bikpela hul long taim bilong ais.
Na em i kilim i dai wanpela man Isip, wanpela nambawan man. Na dispela man Isip i gat wanpela spia bilong tromoi long han bilong em. Tasol em i go daun long em wantaim wanpela stik bilong pait, na rausim dispela spia bilong tromoi i kam ausait long han bilong man dispela Isip, na kilim em i dai wantaim spia bilong tromoi bilong em yet.
Dispela ol samting Benea, pikinini man bilong Jehoiada, i mekim, na em i gat biknem namel long tripela strongpela man.
Em i gat ona moa long dispela 30, tasol em i no winim namba long dispela namba wan tripela. Na Devit i makim em long bosim ol wasman bilong em.
Asahel, brata bilong Joap, em i wanpela bilong dispela 30.Nem bilong ol em Elhanan, pikinini man bilong Dodo bilong Betlehem,
Man Harot Sama, man Harot Elika,
Man Palti Heles, Ira, pikinini man bilong man Tekoa Ikes,
Man Anitot Abieser, man Husa Mebunai,
Man Ahoa Salmon, man Netofa Maharai,
Helep, pikinini man bilong Beana, wanpela man Netofa, Itai, pikinini man bilong Ribai i kam ausait long lain Gibia bilong ol pikinini bilong Benjamin,
Man Piraton Benea, Hidai bilong ol liklik wara bilong Geas,
Man Arba Abi-albon, man Barhum Asmavet,
Man Sealbim Eliaba, bilong ol pikinini man bilong Jasen, Jonatan,
Man Harar Sama, Ahiam, pikinini man bilong man Harar Sarar,
Elifalet, pikinini man bilong Ahasbai, pikinini man bilong dispela man Meaka, Eliam, pikinini man bilong man Gilo Ahitofel,
Man Karmel Hesrai, man Arba Pearai,
Igal, pikinini man bilong Netan bilong Soba, man Gat Bani,
Man Amon Selek, man Berot Naharai, em i man bilong karim klos pait bilong Joap, pikinini man bilong Seruaia,
Man Itra Ira, man Itra Garep,
Man Hit Yuraia. Namba bilong olgeta em i 37.