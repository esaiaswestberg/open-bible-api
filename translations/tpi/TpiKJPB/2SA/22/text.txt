¶ Na Devit i toktok i go long BIKPELA long ol toktok bilong dispela song long dispela de BIKPELA i bin kisim bek em ausait long han bilong olgeta birua bilong em, na ausait long han bilong Sol.
¶ Na em i tok, BIKPELA em i ston bilong mi, na strongpela ples hait bilong mi, na Man bilong kisim bek mi.
Em i God bilong ston bilong mi. Long Em bai mi putim bilip. Em i plang bilong mi, na kom bilong kisim bek bilong mi, taua antap bilong mi, na ples hait bilong mi, Man bilong kisim bek mi. Yu save kisim bek mi long pasin pait.
Mi bai singaut long BIKPELA, husat i gat namba inap long mipela i ken litimapim Em. Olsem tasol bai Em i kisim bek mi long ol birua bilong mi.
Taim ol sibruk bilong dai i raunim mi, ol tait bilong ol man i bihainim pasin nogut i mekim mi pret,
Ol bel hevi bilong hel i raunim mi nabaut. Ol trap bilong dai i pasim mi.
Long taim bilong bikpela wari bilong mi mi singaut long BIKPELA, na krai long God bilong mi. Na Em i bin harim nek bilong mi ausait long tempel bilong Em, na krai bilong mi i bin go insait long tupela ia bilong Em.
Nau graun i seksek na guria. Ol as ston bilong heven i muv na seksek, bilong wanem, Em i belhat tru.
I gat wanpela smuk i go antap ausait long tupela hul bilong nus bilong Em, na paia i kam ausait long maus bilong Em i kaikai olgeta. Dispela i kirapim paia long ol sakol.
Em i lindaunim ol heven tu, na kam daun. Na tudak i stap aninit long tupela fut bilong Em.
Na Em i ran antap long wanpela serup, na Em i bin flai. Na ol i lukim Em antap long ol wing bilong win.
Na Em i mekim tudak ol haus sel raun nabaut long Em, wara i tudak, na ol patpela klaut bilong ol skai.
Namel long lait tru i go pas long Em, ol sakol bilong paia i kirap na paia.
BIKPELA i pairap olsem klaut i kam long heven, na Man i Antap Olgeta i toktok wantaim nek bilong Em.
Na Em i salim ol spia ausait, na brukim ol nabaut, lait bilong klaut, na bagarapim ol olgeta.
Ol pasis bilong biksi i kamap ples klia, ol as ston bilong dispela graun i kamap ples klia, taim BIKPELA i hatim ol, long pairap bilong win bilong tupela hul bilong nus bilong Em.
Em i salim i kam long antap, Em i kisim mi. Em i pulim mi i kam ausait long planti ol wara.
Em i kisim bek mi long strongpela birua bilong mi, na long ol husat i hetim mi. Long wanem, ol i strong tumas long mi.
Ol i pasim mi long de bilong bikpela bagarap bilong mi. Tasol BIKPELA i bin stap strong bilong mi.
Em i bringim mi ausait tu i kam long wanpela traipela ples. Em i kisim bek mi, bilong wanem, Em i gat gutpela amamas long mi.
BIKPELA i givim pe long mi bilong bihainim stretpela pasin bilong mi. Bilong bihainim klinpela pasin bilong tupela han bilong mi Em i bin bekim pe long mi.
Long wanem, mi bin holimpas ol rot bilong BIKPELA, na mi no bin mekim pasin nogut na lusim God bilong mi.
Long wanem, olgeta kot bilong Em i stap long ai bilong mi. Na long sait bilong ol lo bilong Em Em i raitim, mi no bin lusim ol.
Na tu mi stap stretpela long ai bilong Em, na mi bin pasim mi yet long pasin nogut bilong mi.
Olsem na BIKPELA i bin bekim pe long mi bilong bihainim stretpela pasin bilong mi, bilong bihainim klinpela pasin bilong mi long ai bilong Em.
Long ol lain i soim sori, Yu bai soim Yu Yet Man i pulap long pasin sori, na long man i stretpela, Yu bai soim Yu Yet stretpela.
Long ol lain i klin, Yu bai soim Yu Yet klin. Na long ol lain i bikhet Yu bai soim Yu Yet olsem samting i no swit.
Na ol manmeri i gat hevi Yu bai kisim bek. Tasol tupela ai bilong Yu i stap antap long ol lain bilong tingim ol i nambawan, inap long Yu ken bringim ol daun.
Long wanem, Yu lam bilong mi, O BIKPELA. Na BIKPELA bai putim lait long tudak bilong mi.
Long wanem, long Yu mi bin ran namel long wanpela liklik ami. Long God bilong mi mi bin kalap i go hapsait long wanpela banis.
Na long sait bilong God, pasin bilong Em em i inap tru. Ol i traim pinis tok bilong BIKPELA. Em i wanpela plang bilong han long olgeta husat i putim bilip long Em.
Long wanem, husat Em i God, na Em i no BIKPELA? Na husat i wanpela ston, na Em i no God bilong mipela?
God Em i strong na pawa bilong mi. Na Em i mekim rot bilong mi i inap tru.
Em i mekim tupela fut bilong mi olsem ol fut bilong ol hain. Na Em i putim mi antap long ol ples antap bilong mi.
Em i skulim tupela han bilong mi long wokim bikpela pait, inap long wanpela banara stil i bruk long tupela han bilong mi.
Yu bin givim mi tu plang bilong kisim bek bilong Yu. Na pasin isi bilong Yu i bin mekim mi kamap bikpela.
Yu bin mekim ol step i stap aninit long mi long go traipela, inap long tupela fut bilong mi i no bin wel.
Mi bin ran bihainim ol birua bilong mi na bagarapim ol olgeta. Na mi no tanim gen inap long mi bin kaikai ol olgeta.
Na mi bin kaikai ol olgeta, na bagarapim ol, inap long ol i no inap kirap. Yes, ol i pundaun aninit long tupela fut bilong mi.
Long wanem, Yu bin pasim mi nabaut wantaim strong bilong pait. Ol husat i kirap na birua long mi Yu bin daunim aninit long mi.
Yu bin givim mi tu ol nek bilong ol birua bilong mi, inap long mi ken bagarapim olgeta ol husat i hetim mi.
Ol i lukluk, tasol i no gat wanpela man bilong kisim bek ol, yes, long BIKPELA, tasol Em i no bekim tok long ol.
Nau mi bin paitim paitim ol i kamap liklik olsem das bilong dispela graun, mi bin krungutim ol strong olsem graun malumalu bilong rot, nami bin brukim ol nabaut ausait.
Yu tu bin kisim bek mi long ol pait bilong ol lain bilong mi. Yu bin holimpas mi long kamap het bilong ol haiden. Wanpela lain husat mi no save long ol bai bihainim mi.
Ol ausait man bai putim ol yet aninit long mi. Long taim stret long ol i harim, ol bai bihainim tok bilong mi.
Ol ausait man bai surik i go isi isi, na ol bai pret ausait long ol ples bilong ol i pas.
BIKPELA i stap laip, na blesing i stap long ston bilong mi. Na ol man i ken litimapim God bilong ston bilong kisim bek bilong mi.
Em God husat i bekim pe nogut bilong helpim mi, na husat i bringim daun ol manmeri aninit long mi,
Na husat i bringim mi ausait i lusim ol birua bilong mi. Yu tu bin litimapim mi antap antap long ol husat i kirap na birua long mi. Yu bin kisim bek mi long man bilong pasin pait.
Olsem na mi bai givim tenkyu long Yu, O BIKPELA, namel long ol haiden, na mi bai singim ol song bilong litimapim i go long nem bilong Yu.
Em i taua bilong kisim bek bilong king bilong Em. Na Em i soim sori long man Em i makim, long Devit, na long tumbuna pikinini bilong em oltaim oltaim.