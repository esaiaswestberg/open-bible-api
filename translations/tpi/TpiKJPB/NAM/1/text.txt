¶ Dispela hevi bilong Niniva. Dispela buk bilong driman samting bilong man Elkos Nehum.
¶ God i jeles, na BIKPELA i bekim pe nogut. BIKPELA i bekim pe nogut, na Em i belhat nogut tru. BIKPELA bai bekim pe nogut antap long ol birua bilong Em, na Em i holim bek belhat tru bilong tingim ol birua bilong Em.
BIKPELA i no belhat hariap, na Em i bikpela long pawa, na Em i no inap liklik long kolim man nogut stretpela. BIKPELA i kisim laik bilong Em insait long raunwin na insait long win nogut. Na ol klaut i das bilong tupela lek bilong Em.
Em i hatim biksi, na mekim i go drai. Na Em i mekim i go drai olgeta riva. Basan i lusim strong isi isi, na Karmel, na plaua bilong Lebanon i lusim strong isi isi.
Ol maunten i guria long Em, na ol liklik maunten i kuk i kamap olsem wara, na dispela graun i kuk long pes bilong Em, yes, dispela graun, na olgeta husat i stap long en.
Husat i ken long sanap long ai bilong bel nogut bilong Em? Na husat inap long stap long strong tru bilong belhat bilong Em? Belhat nogut tru bilong Em i kapsait olsem paia, na ol ston Em i tromoi i go daun.
BIKPELA em i gutpela, wanpela strongpela ples hait long de bilong trabel. Na Em i save long ol husat i putim bilip long Em.
Tasol wantaim wanpela tait i kalapim arere Em bai mekim wanpela pinis olgeta bilong ples bilong en, na tudak bai ran bihainim ol birua bilong Em.
¶ Yupela kamapim wanem tingting nating i birua long BIKPELA? Em bai mekim wanpela pinis olgeta. Pasin bilong givim hevi bai i no inap kirap namba tu taim.
Long wanem, taim ol i tanim long ol yet wantaim olsem ol nil, na taim ol i stap spak olsem ol spakman, God bai kaikai ol olgeta olsem pipia bilong wit samting i drai olgeta.
I gat wanpela i kam ausait long yu, husat i kamapim tingting nating nogut i birua long BIKPELA, wanpela man nogut bilong givim tok helpim.
BIKPELA i tok olsem, Maski ol i no wokim nois, na wankain olsem ol i planti, yet olsem tasol God bai katim ol i go daun, taim Em bai i wokabaut namel. Maski Mi bin givim hevi long yu, Mi bai i no inap givim hevi long yu moa.
Long wanem, nau bai Mi brukim yok bilong em i lusim yu, na Mi bai brukim ol kalabus bilong yu long ol hap.
Na BIKPELA i bin givim wanpela tok strong long sait bilong yu, inap long ol i no inap planim nem bilong yu moa. Ausait long haus bilong ol god bilong yu bai Mi rausim dispela piksa god ol i bin sapim na dispela piksa god ain. Mi bai wokim matmat bilong yu. Long wanem, yu stap nogut tru.
Lukim antap long ol maunten ol lek bilong em husat i bringim gutpela nius, husat i mekim i kamap ples klia bel isi! O Juda, holimpas ol bikpela kaikai holi bilong yu, inapim ol strongpela promis bilong yu. Long wanem, man nogut bai i no inap wokabaut namel long yu moa. Mi rausim em olgeta.