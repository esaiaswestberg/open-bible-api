¶ Nau long sait bilong ol presen long spirit sait, ol brata, mi no gat laik long yupela i no klia.
Yupela i save long yupela i bin stap ol man i no Ju, na ol piksa bilong god giaman i mauspas i bin karim yupela i go, yes, olsem ol i stiaim yupela.
Olsem na mi givim long yupela long save, long i no gat man, taim em i toktok long Spirit bilong God, husat i kolim Jisas samting i lus olgeta. Na long i no gat man i ken tok long Jisas em i Bikpela, sapos i no long Holi Spirit tasol.
Nau i gat kain kain presen, tasol wanpela Spirit stret.
Na i gat ol narakain rot bilong lukautim samting, tasol wanpela Bikpela stret.
Na i gat kain kain wok, tasol em i dispela wanpela God stret husat i wokim olgeta insait long olgeta.
Tasol long olgeta wan wan man God i givim samting i mekim Spirit i kamap ples klia, long kisim helpim wantaim.
Long wanem, long wanpela, Spirit i givim tok bilong save tru, long narapela tok bilong save, long dispela Spirit stret,
Long narapela bilip tru, long dispela Spirit stret, long narapela ol presen bilong stretim sik, long dispela Spirit stret,
Long narapela pawa bilong wokim ol mirakel, long narapela wok bilong autim tok profet, long narapela bilong klia tru long ol spirit, long narapela ol kain kain tok ples, long narapela save bilong tanim ol tok ples.
Tasol olgeta dispela i kam long wok bilong dispela wanpela Spirit stret, taim em i brukim long olgeta wan wan man olsem em i gat laik.
¶ Long wanem, olsem bodi em i wanpela, na i gat planti hap bilong bodi, na olgeta hap bilong bodi i bilong dispela wanpela bodi, taim ol i stap planti, ol i wanpela bodi, Kraist tu i olsem.
Long wanem, long wanpela Spirit yumi olgeta i kisim baptais insait long wanpela bodi, sapos yumi stap ol Ju o ol man i no Ju, sapos yumi stap slevman o friman. Na God i bin mekim yumi olgeta long dring insait long wanpela Spirit.
Long wanem, bodi i no wanpela hap bilong bodi, tasol planti.
Sapos fut bai tok, Bikos mi no stap han, mi no bilong bodi, ating i yes long olsem na em i bilong bodi?
Na sapos ia bai tok, Bikos mi no stap ai, mi no bilong bodi, ating i yes long olsem na em i bilong bodi?
Sapos bodi olgeta em i wanpela ai, pasin bilong harim em we? Sapos bodi olgeta em i pasin bilong harim, pasin bilong smelim i stap we?
Tasol nau God i bin putim ol hap bilong bodi, olgeta wan wan bilong ol, insait long bodi, olsem dispela i bin amamasim bel bilong em.
Na sapos ol olgeta i wanpela hap bilong bodi, bodi i stap we?
Tasol nau ol i planti hap bilong bodi, yet wanpela bodi tasol.
Na ai i no inap tokim han, mi no gat nid long yu, o gen het long tupela fut, mi no gat nid long yupela.
Nogat. Planti moa ol dispela hap bilong bodi, husat i luk olsem ol i no gat strong moa, bodi i gat nid long ol.
Na ol dispela hap bilong bodi bilong dispela bodi, dispela yumi ting i gat liklik ona moa, antap long ol dispela yumi givim planti ona moa yet. Na ol hap bilong bodi i no fit tru i fit tru i planti moa yet.
Long wanem, ol hap bilong bodi bilong yumi i fit tru i no gat nid. Tasol God i bin abusim bodi wantaim, taim em i givim ona i planti moa yet long dispela hap bilong bodi husat i sot,
Inap long i no ken gat bruk insait long bodi, tasol long olgeta hap bilong bodi i ken gat wankain helpim wanpela i go long narapela.
Na sapos wanpela hap bilong bodi i karim pen, olgeta hap bilong bodi i karim pen wantaim em. O sapos wanpela hap bilong bodi i kisim ona, olgeta hap bilong bodi i wokim amamas tru wantaim em.
¶ Nau yupela i stap bodi bilong Kraist, na ol hap bilong bodi stret bilong em.
Na God i bin putim sampela insait long sios, namba wan ol aposel, namba tu ol profet, namba tri ol tisa, bihain long dispela ol mirakel, nau ol presen bilong stretim sik, ol helpim, ol gavman, ol kain kain tok ples.
Olgeta em i ol aposel? Olgeta em i ol profet? Olgeta em i ol tisa? Olgeta em i ol man bilong wokim ol mirakel?
Ating olgeta i gat ol presen bilong stretim sik? Ating olgeta i toktok wantaim ol tok ples? Ating olgeta i tanim tok?
Tasol mangalim strong ol nambawan presen. Na yet mi soim yupela wanpela rot i gutpela moa olgeta.