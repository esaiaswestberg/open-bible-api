¶ Nau long sait bilong ol samting ol i ofaim i go long ol piksa bilong god giaman, yumi save long yumi olgeta i gat save. Save i kamapim bikhet, tasol pasin bilong laikim tru i strongim bilip.
Na sapos wanpela man i ting long em i save long wanpela samting, em i no save wanpela samting yet olsem em i mas save.
Tasol sapos wanpela man i laikim tru God, em i save long dispela man stret.
¶ Olsem na long sait bilong man i kaikai ol dispela samting ol i ofaim long sakrifais i go long ol piksa bilong god giaman, mipela i save long piksa bilong god giaman em i samting nating long dispela graun, na long i no gat arapela God, wanpela tasol.
Long wanem, maski i gat i stap dispela ol i kolim ol god, sapos long heven o long dispela graun, (olsem i gat ol god planti na ol bikman planti,)
Tasol long yumi i gat wanpela God tasol i stap, Papa, long husat olgeta samting i stap, na yumi insait long em. Na wanpela Bikpela Jisas Kraist, long wok bilong husat olgeta samting i stap, na yumi long wok bilong em.
¶ Tasol dispela save i no stap insait long olgeta wan wan man. Long wanem, sampela wantaim save bilong piksa bilong god giaman i go inap long dispela aua i kaikai dispela olsem samting ol i ofaim i go long piksa bilong god giaman. Na mausbel bilong ol, taim i no gat strong, i kamap doti.
Tasol abus i no soim wok bilong yumi long God. Long wanem, sapos yumi kaikai, yumi i no stap gutpela moa. Na tu, sapos yumi no kaikai, yumi i no stap nogut moa.
Tasol was gut, nogut long wanpela rot dispela pasin bilong stap fri bilong yupela i kamap wanpela samting bilong sutim lek long ol husat i no gat strong.
Long wanem, sapos wanpela man i lukim yu husat i gat save i sindaun long kaikai long tempel bilong piksa bilong god giaman, ating i yes long mausbel bilong em husat i no gat strong bai i inap kamap strong long kaikai ol dispela samting, dispela ol i ofaim long ol piksa bilong god giaman,
Na long save bilong yu brata i no gat strong bai dai olgeta, long husat Kraist i bin dai?
Tasol taim yupela i mekim sin olsem i birua long ol brata, na bagarapim mausbel bilong ol i no gat strong, yupela i mekim sin i birua long Kraist.
Olsem na, sapos abus bai mekim brata bilong mi long bagarapim bel, mi bai i no inap kaikai abus taim dispela graun i sanap, nogut mi mekim brata bilong mi long bagarapim bel.