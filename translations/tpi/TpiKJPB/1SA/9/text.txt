¶ Nau i gat wanpela man bilong Benjamin, husat nem bilong en em Kis, pikinini man bilong Abiel, pikinini man bilong Seror, pikinini man bilong Bekorat, pikinini man bilong Afaia, wanpela man Benjamin, wanpela strongpela man i gat pawa.
Na em i gat pikinini man, husat nem bilong en em Sol, wanpela naispela yangpela man, na nambawan. Na i no gat namel long ol pikinini bilong Isrel wanpela i nambawan man moa long em. Long tupela sol bilong han bilong em i go antap em i longpela moa long olgeta wan wan bilong ol manmeri.
¶ Na ol donki bilong Kis, papa bilong Sol, i lus. Na Kis i tokim pikinini man bilong em Sol, Kisim nau wanpela bilong ol wokboi wantaim yu, na kirap, na go painim ol donki.
Na em i wokabaut i go namel long maunten Ifraim, na wokabaut i go namel long hap bilong Salisa, tasol tupela i no lukim ol. Nau ol i wokabaut i go namel long hap bilong Salim, na ol i no stap long dispela hap. Na em i wokabaut i go namel long hap bilong ol lain Benjamin, tasol tupela i no lukim ol.
Na taim ol i kamap long hap bilong Suf, Sol i tokim wokboi bilong em husat i stap wantaim em, Kam, na yumi go bek. Nogut papa bilong mi i lusim wari bilong em long ol donki, na tingting planti long yumi.
Na em i tokim em, Lukim nau, i gat wanpela man bilong God i stap long dispela biktaun, na em i man i gat biknem. Olgeta samting em i tokaut long en, tru tumas, em i save kamap olsem. Nau yumi go long dispela hap, sapos i gat sans long em i ken soim yumi rot yumi mas wokabaut long en.
Nau Sol i tokim wokboi bilong em, Tasol, lukim, sapos yumi go, yumi bai bringim wanem samting long dispela man? Long wanem, bret i pinis long ol basket bilong yumi, na i no gat wanpela presen long bringim long dispela man bilong God. Yumi gat wanem samting?
Na wokboi i bekim tok long Sol gen, na tok, Lukim, mi gat hia klostu namba foa hap bilong wanpela sekel silva. Dispela bai mi givim long dispela man bilong God, long tokim yumi rot long bilong yumi.
(Long taim bipo long Isrel, taim man i go long askim long God, em i save tok olsem, Kam, na yumi go long sia. Long wanem, man husat yumi kolim nau Profet, long taim bipo ol i kolim Sia.)
Nau Sol i tokim wokboi bilong em, Yu tok gutpela. Kam, yumi go. Olsem na ol i go long biktaun we man bilong God i stap.
¶ Na taim ol i go antap long liklik maunten long biktaun, ol i lukim ol yangpela meri husat i go ausait long pulimapim wara, na tokim ol, Sia i stap long hia?
Na ol i bekim ol, na tok, Em i stap. Lukim, em i stap long ai bilong yupela. Hariap nau, long wanem, em i kam tude long biktaun. Long wanem, i gat sakrifais bilong ol manmeri tude long ples antap.
Na long taim stret long yupela i kam insait long biktaun, yupela bai lukim em kwiktaim, bipo em i go antap long ples antap long kaikai. Long wanem, ol manmeri bai i no inap kaikai inap long em i kam, bilong wanem, em i save blesim dispela sakrifais. Na bihain long en, ol husat ol i askim long kam bai kaikai. Olsem na nau yupela go antap. Long wanem, klostu long dispela taim tasol yupela bai lukim em.
Na ol i go antap insait long biktaun. Na taim ol i kam insait long biktaun, lukim, Samyuel i kam ausait klostu long ol, bilong go antap long ples antap.
Nau BIKPELA i bin tokim Samyuel long ia bilong em wanpela de bipo Sol i kam, i spik,
Klostu long dispela taim tumora Mi bai salim long yu wanpela man i kam ausait long hap bilong Benjamin, na yu bai makim em long stap kepten long bosim ol lain bilong Mi Isrel, inap long em i ken kisim bek ol manmeri bilong Mi ausait long han bilong ol Filistin. Long wanem, Mi bin lukluk long ol lain bilong Mi, bilong wanem, krai bilong ol i kam pinis long Mi.
Na taim Samyuel i lukim Sol, BIKPELA i tokim em, Lukim, em i dispela man husat Mi tokim yu long en! Dispela man stret bai bosim kingdom long ol manmeri bilong Mi.
¶ Nau Sol i go klostu long Samyuel long dua bilong banis, na tok, Tokim mi, mi askim yu plis, we haus bilong sia i stap.
Na Samyuel i bekim Sol, na tok, Mi dispela sia. Go pas long mi long ples antap. Long wanem, yupela bai kaikai wantaim mi tude, na tumora mi bai larim yu go, na mi bai tokim yu long olgeta samting i stap insait long bel bilong yu.
Na long sait bilong ol donki bilong yu, dispela i go lus tripela de i go pinis, yu no ken putim tingting bilong yu long ol. Long wanem, ol i painim ol pinis. Na olgeta laik bilong Isrel i stap antap long husat? Ating i yes long em i stap antap long yu, na antap long olgeta hauslain bilong papa bilong yu?
Na Sol i bekim na tok, Ating i yes long mi wanpela man Benjamin, bilong lain i liklik moa olgeta long ol lain bilong Isrel? Na ating i yes long famili bilong mi i las bilong olgeta famili bilong lain Benjamin? Olsem wanem na nau yu toktok olsem long mi?
Na Samyuel i kisim Sol na wokboi bilong em, na bringim tupela insait long rum, na mekim ol i sindaun long nambawan ples namel long ol lain husat ol i askim long kam, husat i klostu olsem 30 manmeri.
Na Samyuel i tokim kukboi, Bringim dispela hap skel mi givim long yu, dispela mi tokim yu long en olsem, Putim dispela klostu long yu.
Na kukboi i kisim sol bilong han, na dispela samting i stap antap long em, na putim long ai bilong Sol. Na Samyuel i tok, Lukim dispela samting i stap yet! Putim dispela long ai bilong yu, na kaikai. Long wanem, inap long dispela taim mipela i bin holim bilong yu, inap long taim mi bin tok, Mi bin singautim ol lain long kam. Olsem na Sol i bin kaikai wantaim Samyuel long dispela de.
Na taim ol i kam daun long ples antap long go insait long biktaun, Samyuel i stori wantaim Sol antap long antap bilong haus.
Na ol i kirap long moning tru. Na em i kamap olsem klostu long stat bilong de, long Samyuel i singautim Sol long kam long antap bilong haus, i spik, Kam antap, inap long mi ken salim yu i go. Na Sol i kirap, na ol i go ausait, em na Samyuel wantaim, ausait long hap.
Na taim ol i wok long go daun long arere bilong biktaun, Samyuel i tokim Sol, Tokim wokboi long go pas long yumi, (na em i go pas,) tasol yu sanap i stap liklik taim, inap long mi ken soim yu tok bilong God.