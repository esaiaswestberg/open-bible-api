¶ Na em i kamap olsem, taim Sol i kam bek long bihainim ol Filistin, long ol i tokim em, i spik, Lukim, Devit i stap long ples i no gat man bilong En-gedi.
Nau Sol i kisim 3,000 nambawan man ausait long olgeta Isrel, na go long painim Devit na ol lain bilong em antap long ol ston bilong ol wail meme.
Na em i kam long ol liklik banis bilong ol sipsip klostu long rot, we wanpela hul i go insait long maunten i stap. Na Sol i go insait long karamapim tupela lek bilong em. Na Devit na ol lain bilong em i stap yet long ol sait bilong hul i go insait long maunten.
Na ol lain bilong Devit i tokim em, Lukim dispela de BIKPELA i tokim yu long en, Lukim, Mi bai givim birua bilong yu long han bilong yu, inap long yu ken mekim long em wanem samting bai i luk olsem i gutpela long ai bilong yu. Nau Devit i kirap, na katim i go hait arere bilong longpela saket bilong Sol.
Na em i kamap olsem bihain long en, long bel bilong Devit i paitim em, bilong wanem, em i bin katim i go arere bilong longpela saket bilong Sol.
Na em i tokim ol lain bilong em, I no ken tru long mi ken mekim dispela samting long bosman bilong mi, man BIKPELA i makim, long stretim han bilong mi i go ausait long birua long em, taim mi luksave em i man BIKPELA i makim.
Olsem na Devit i pasim ol wokboi bilong em wantaim dispela toktok, na em i no larim ol kirap na birua long Sol. Tasol Sol i kirap na go ausait long hul i go insait long maunten, na go long rot bilong em.
Devit tu i kirap bihain long en, na go ausait long hul i go insait long maunten, na singaut bihain long Sol, i spik, King, bikman bilong mi. Na taim Sol i lukluk baksait long em, Devit i lindaun wantaim pes bilong em long graun, na lindaunim em yet.
¶ Na Devit i tokim Sol, Olsem wanem na yu harim ol toktok bilong ol man, i spik, Lukim, Devit i painim rot long bagarapim yu?
Lukim, tude tupela ai bilong yu i bin luksave olsem wanem long BIKPELA i bin givim yu long han bilong mi tude insait long hul i go insait long maunten. Na sampela i tokim mi long kilim yu. Tasol ai bilong mi i soim sori long yu. Na mi tok, Mi bai i no inap putim han bilong mi i go ausait long birua long bikman bilong mi. Long wanem, em i man BIKPELA i makim.
Na moa tu, papa bilong mi, lukim, yes, lukim arere bilong longpela saket bilong yu long han bilong mi. Long wanem, long dispela, mi katim i go arere bilong longpela saket bilong yu, na mi no kilim yu, yu save nau na luksave long i no gat pasin nogut o pasin bilong kalapim lo long han bilong mi, na mi no bin mekim sin i birua long yu. Tasol yu painim tewel bilong mi long kisim dispela.
BIKPELA i ken stap jas namel long mi na yu, na BIKPELA i ken bekim pe nogut bilong mi long yu. Tasol han bilong mi bai i no inap stap antap long yu.
Olsem dispela provep bilong ol lain bipo i tok, Pasin nogut i save kam ausait long ol man nogut. Tasol han bilong mi bai i no inap stap antap long yu.
King bilong Isrel i kam ausait long bihainim husat? Yu wok long ran bihainim husat? Yu ran bihainim dok i dai pinis, yu ran bihainim wanpela fli.
Olsem na BIKPELA i stap jas, na jasim namel long mi na yu, na luksave, na toktok wantaim strongpela askim long wari bilong mi, na kisim bek mi ausait long han bilong yu.
¶ Na em i kamap olsem, taim Devit i bin wokim pinis ol dispela toktok long Sol, long Sol i tok, Dispela nek i bilong yu, pikinini man bilong mi Devit? Na Sol i apim nek bilong em, na krai tru.
Na em i tokim Devit, Yu stap stretpela moa long mi. Long wanem, yu bin givim pe long mi wantaim gutpela pasin, we mi bin givim pe long yu wantaim pasin nogut olsem.
Na yu bin soim tude long yu bin mekim gutpela pasin long mi olsem wanem. Bikos taim BIKPELA i bin givim mi long han bilong yu, yu no kilim mi.
Long wanem, sapos wanpela man i painim birua bilong em, ating em bai larim em i ranawe gutpela? Olsem na BIKPELA i ken givim gutpela pe long yu long dispela yu bin mekim long mi tude.
Na nau, lukim, tru tumas, mi save gut long yu bai stap king, na long God bai strongim kingdom bilong Isrel long han bilong yu.
Olsem na wokim strongpela promis nau long mi long nem bilong BIKPELA, long yu bai i no inap rausim olgeta ol tumbuna pikinini bilong mi bihain long mi, na long yu bai i no inap bagarapim nem bilong mi olgeta ausait long hauslain bilong papa bilong mi.
Na Devit i wokim strongpela promis i go long Sol. Na Sol i go long ples bilong em. Tasol Devit na ol lain bilong em i kisim ol yet i go long dispela ples hait.