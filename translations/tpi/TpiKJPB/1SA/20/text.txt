¶ Na Devit i ranawe long Naiot long Rama, na kam na toktok long ai bilong Jonatan, Mi bin mekim wanem? Mi gat wanem sin nogut? Na sin bilong mi long ai bilong papa bilong yu em wanem, long em i painim laip bilong mi?
Na em i tokim em, I no ken tru. Yu bai i no inap long dai. Lukim, papa bilong mi bai i no inap mekim wanpela bikpela o liklik samting, tasol em bai soim dispela long mi pastaim. Na bilong wanem papa bilong mi bai haitim dispela samting long mi? Em i no olsem.
Na moa tu Devit i wokim strongpela promis, na tok, Papa bilong yu i save tru tru long mi bin painim pinis marimari long ai bilong yu. Na em i tok, No ken larim Jonatan save long dispela, nogut dispela i givim bel sori long em. Tasol tru tumas, olsem BIKPELA i stap laip, na olsem tewel bilong yu i stap laip, i gat wanpela step tasol namel long mi na dai.
Nau Jonatan i tokim Devit, Wanem samting tewel bilong yu i gat laik, yes, mi bai mekim dispela bilong helpim yu.
Na Devit i tokim Jonatan, Lukim, tumora em i nupela mun, na mi no ken fel long kam sindaun wantaim king long kaikai. Tasol larim mi go, inap long mi ken haitim mi yet long ples kunai inap long namba tri de long apinun tru.
Sapos papa bilong yu i askim long mi liklik, orait tokim em, Devit i askim mi strong long taim malolo inap long em i ken ran i go long biktaun bilong em Betlehem. Long wanem, i gat sakrifais bilong olgeta wan wan yia bilong olgeta dispela famili.
Sapos em i tok olsem, Em i gutpela, wokboi bilong yu bai gat bel isi. Tasol sapos em i belhat nogut tru, orait yu ken save tru long em i gat strongpela tingting long mekim nogut long mi.
Olsem na yu mas mekim gutpela pasin long wokboi bilong yu. Long wanem, yu bin bringim wokboi bilong yu insait long kontrak bilong BIKPELA wantaim yu. Tasol, sapos i gat sin nogut insait long mi, yu yet i mas kilim mi i dai. Long wanem, bilong wanem bai yu gat nid long bringim mi long papa bilong yu?
¶ Na Jonatan i tok, Dispela i mas stap longwe long yu. Long wanem, sapos mi save tru tru long papa bilong mi i gat strongpela tingting long kam antap long yu, orait ating i yes long mi bai tokim yu?
Nau Devit i tokim Jonatan, Husat bai tokim mi? O olsem wanem sapos papa bilong yu i bekim tok long yu strong?
Na Jonatan i tokim Devit, Kam, na yumi go ausait long go insait long ples kunai. Na tupela wantaim i go ausait long go insait long ples kunai.
Na Jonatan i tokim Devit, O BIKPELA, God bilong Isrel, taim mi bin painimaut long papa bilong mi long sampela taim tumora, o long namba tri de, na, lukim, sapos i gat gutpela pasin i go long Devit, na nau mi no salim toksave long yu, na soim dispela long yu,
Orait BIKPELA i ken mekim olsem na moa yet long Jonatan. Tasol sapos em i amamasim papa bilong mi long mekim nogut long yu, orait mi bai soim dispela long yu, na salim yu i go, inap long yu ken go wantaim bel isi. Na BIKPELA i ken stap wantaim yu, olsem Em i bin stap wantaim papa bilong mi.
Na bai yu no ken soim gutpela pasin bilong BIKPELA long mi taim mi stap laip yet tasol, inap long mi no ken dai,
Tasol tu bai yu no ken rausim gutpela pasin bilong yu olgeta long hauslain bilong mi inap long oltaim oltaim. Nogat, yu no ken mekim taim BIKPELA i bin rausim ol birua bilong Devit olgeta, olgeta wan wan, long pes bilong dispela graun.
Olsem tasol Jonatan i wokim kontrak wantaim hauslain bilong Devit, i spik, Yes, larim BIKPELA i ken strong long en long han bilong ol birua bilong Devit.
Na Jonatan i mekim Devit long wokim strongpela promis gen, bilong wanem, em i laikim em tru. Long wanem, em i laikim em tru olsem tewel bilong em yet.
Nau Jonatan i tokim Devit, Tumora em i nupela mun. Na em bai askim long yu, bilong wanem, sia bilong yu bai stap emti.
Na taim yu bin stap yet tripela de, orait yu bai go daun kwiktaim, na kam long dispela ples we yu bin haitim yu yet taim dispela wok i stap klostu, na yu bai stap yet klostu long ston Esel.
Na mi bai sutim tripela spia long sait long em, olsem mi sut long wanpela mak.
Na, lukim, mi bai salim wanpela manki, i spik, Go, painim ol spia. Sapos mi tok stret long manki, Lukim, ol spia i stap long dispela sait bilong yu, kisim ol. Orait yu kam . Long wanem, pasin bel isi i stap wantaim yu, na i no gat bagarap, olsem BIKPELA i stap laip.
Tasol sapos mi tok olsem long dispela yangpela man, Lukim, ol spia i stap hapsait long yu. Orait go long rot bilong yu. Long wanem, BIKPELA i bin salim yu i go.
Na long sait bilong dispela samting yu na mi i bin toktok long en, lukim, BIKPELA i stap namel long yu na mi oltaim oltaim.
¶ Olsem na Devit i haitim em yet long ples kunai. Na taim nupela mun i kam pinis, king i sindaun long kaikai kaikai.
Na king i sindaun antap long sia bilong em, olsem ol arapela taim, yes, antap long wanpela sia klostu long banis. Na Jonatan i kirap, na Apner i sindaun long saitim Sol, na ples bilong Devit i emti.
Tasol Sol i no tokaut long dispela samting long dispela de. Long wanem, em i ting olsem, Samting i bin kamap long em, em i no klin. Tru tumas, em i no klin.
Na em i kamap olsem long de bihain, dispela em i namba tu de bilong mun, long ples bilong Devit i emti. Na Sol i tokim Jonatan, pikinini man bilong em, Olsem wanem na pikinini man bilong Jesi i no kam bilong kaikai, asde, o tude tu?
Na Jonatan i bekim tok long Sol, Devit i askim mi strong long taim malolo long go long Betlehem.
Na em i tok, Larim mi go, mi askim yu plis. Long wanem, famili bilong mi i gat wanpela sakrifais long biktaun. Na brata bilong mi, em i bin tok strong long mi long stap long hap. Na nau, sapos mi bin painim pinis gutpela amamas long ai bilong yu, larim mi go, mi askim yu plis, na lukim ol brata bilong mi. Olsem na em i no kam long tebol bilong king.
Nau belhat bilong Sol i kirap i birua long Jonatan, na em i tokim em, Yu pikinini man bilong paul bikhet meri, ating i yes long mi save long yu bin makim pikinini man bilong Jesi inap long paul bilong yu yet, na inap long paul bilong skin nating bilong mama bilong yu?
Long wanem, inap long taim pikinini man bilong Jesi i stap laip long dispela graun, yu, o kingdom bilong yu, bai i no inap stap strong. Olsem na nau salim tok na kisim em i kam long mi, long wanem, tru tumas, em bai dai.
Na Jonatan i bekim papa bilong em Sol, na tokim em, Olsem wanem na yu bai kilim em i dai? Em i bin mekim wanem samting?
Na Sol i tromoi bikpela spia long em long paitim em. We long dispela rot Jonatan i save long em i strongpela tingting bilong papa bilong em long kilim Devit i dai.
Olsem na Jonatan i kirap long tebol wantaim strongpela belhat, na em i no bin kaikai long namba tu de bilong mun. Long wanem, em i gat bel sori long Devit, bilong wanem, papa bilong em i bin givim sem long em.
¶ Na em i kamap olsem long moning, long Jonatan i go ausait long ples kunai long taim em i makim wantaim Devit, na wanpela liklik manki wantaim em.
Na em i tokim manki bilong em, Ran, painim nau ol dispela spia mi bai sutim. Na taim dispela manki i ran, em i sutim spia hapsait long em.
Na taim dispela manki i kam pinis long ples bilong dispela spia Jonatan i bin sutim, orait Jonatan i singaut bihain long dispela manki, na tok, Ating i yes long dispela spia i stap hapsait long yu?
Na Jonatan i singaut bihain long dispela manki, Wokim hariap, hariap, no ken stap yet. Na dispela manki bilong Jonatan i bungim olgeta spia, na kam long bikman bilong em.
Tasol dispela manki i no save long wanpela samting. Jonatan tupela Devit tasol i save long dispela samting.
Na Jonatan i givim ol samting bilong em bilong pait long manki bilong em, na tokim em, Go, karim ol long biktaun.
Na long taim stret long manki i go, Devit i kirap i kam ausait long ples i go long hap saut, na pundaun long pes bilong em long graun, na lindaunim em yet tripela taim. Na ol i givim kis wanpela i go long narapela, na krai tru, wanpela wantaim narapela, inap long Devit i go planti moa yet.
Na Jonatan i tokim Devit, Go wantaim bel isi, bikos yumitupela i bin wokim strongpela promis wantaim long nem bilong BIKPELA, i spik, BIKPELA i stap namel long mi na yu, na namel long tumbuna pikinini bilong mi na tumbuna pikinini bilong yu oltaim oltaim. Na em i kirap na lusim em. Na Jonatan i go insait long biktaun.