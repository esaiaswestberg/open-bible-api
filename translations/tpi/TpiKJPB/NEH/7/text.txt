¶ Nau em i kamap olsem, taim mipela i wokim banis pinis, na mi bin sanapim ol dua, na mipela makim pinis ol wasman bilong dua na ol lain bilong singim song na ol lain Livai,
Long mi givim brata bilong mi Hanani, na Hananaia, hetman bilong haus king, wok long bosim Jerusalem. Long wanem, em i wanpela man yu inap bilip long em, na em i save pret long God antap moa long planti.
Na mi tokim ol, No ken opim ol dua bilong banis bilong Jerusalem inap long san i hatpela. Na taim ol i sanap klostu, larim ol i pasim ol dua, na putim ba long ol. Na makim ol wasman bilong ol husat i stap long Jerusalem, olgeta wan wan long was bilong em, na olgeta wan wan long stap pas klostu long haus bilong em.
Nau dispela biktaun em i traipela na bikpela. Tasol ol manmeri i no planti insait long en, na ol i no wokim ol haus.
¶ Na God bilong mi i bin putim insait long bel bilong mi long bungim ol bikman wantaim, na ol hetman, na ol manmeri, inap long ol i ken kaunim ol long bihainim ol lain tumbuna bilong ol. Na mi lukim wanpela stori bilong lain tumbuna bilong ol husat i kam antap pastaim, na mi lukim dispela rait i stap insait long en,
Ol dispela em ol pikinini bilong ol provins, husat i bin go antap ausait long kalabus, bilong ol husat ol i bin karim i go, husat Nebukatnesar, king bilong Babilon, i bin karim i go, na husat i kam gen long Jerusalem na long Juda, olgeta wan wan i kam long biktaun bilong em.
Dispela em ol husat i kam wantaim Serubabel, Jesua, Niemaia, Asaraia, Reamaia, Nahamani, Mordekai, Bilsan, Misperet, Bikvai, Nehum, Beana. Dispela namba, mi tok, bilong ol man bilong ol manmeri bilong Isrel em i dispela,
Ol pikinini bilong Paros, 2,172.
Ol pikinini bilong Sefataia, 372.
Ol pikinini bilong Ara, 652.
Ol pikinini bilong Pahat-moap, bilong ol pikinini bilong Jesua na Joap, 2,818.
Ol pikinini bilong Ilam, 1,254.
Ol pikinini bilong Satu, 845.
Ol pikinini bilong Sakai, 760.
Ol pikinini bilong Binui, 648.
Ol pikinini bilong Bebai, 628.
Ol pikinini bilong Asgat, 2,322.
Ol pikinini bilong Adonikam, 667.
Ol pikinini bilong Bikvai, 2,067.
Ol pikinini bilong Adin, 655.
Ol pikinini bilong Ater bilong Hesekaia, 98.
Ol pikinini bilong Hasum, 328.
Ol pikinini bilong Besai, 324.
Ol pikinini bilong Harip, 112.
Ol pikinini bilong Gibion, 95.
Ol man bilong Betlehem na Netofa, 188.
Ol man bilong Anatot, 128.
Ol man bilong Bet-asmavet, 42.
Ol man bilong Kiriat-jerim, Kefira, na Berot, 743.
Ol man bilong Rama na Geba, 621.
Ol man bilong Mikmas, 122.
Ol man bilong Betel na Eai, 123.
Ol man bilong arapela Nibo, 52.
Ol pikinini bilong arapela Ilam, 1,254.
Ol pikinini bilong Harim, 320.
Ol pikinini bilong Jeriko, 345.
Ol pikinini bilong Lot, Hadit, na Ono, 721.
Ol pikinini bilong Seana, 3,930.
Ol pris, ol pikinini bilong Jedea, bilong hauslain bilong Jesua, 973.
Ol pikinini bilong Imer, 1,052.
Ol pikinini bilong Pasur, 1,247.
Ol pikinini bilong Harim, 1,017.
Ol lain Livai, ol pikinini bilong Jesua, bilong Katmiel, na bilong ol pikinini bilong Hodeva, 74.
Ol lain bilong singim song, ol pikinini bilong Esap, 148.
Ol wasman bilong dua, ol pikinini bilong Salum, ol pikinini bilong Ater, ol pikinini bilong Talmon, ol pikinini bilong Akup, ol pikinini bilong Hatita, ol pikinini bilong Sobai, 138.
Ol wokboi bilong tempel, ol pikinini bilong Siha, ol pikinini bilong Hasufa, ol pikinini bilong Tabeot,
Ol pikinini bilong Keros, ol pikinini bilong Sia, ol pikinini bilong Padon,
Ol pikinini bilong Lebana, ol pikinini bilong Hagaba, ol pikinini bilong Salamai,
Ol pikinini bilong Hanan, ol pikinini bilong Gidel, ol pikinini bilong Gahar,
Ol pikinini bilong Reea, ol pikinini bilong Resin, ol pikinini bilong Nekoda,
Ol pikinini bilong Gasam, ol pikinini bilong Usa, ol pikinini bilong Fasea,
Ol pikinini bilong Besai, ol pikinini bilong Meunim, ol pikinini bilong wokboi bilong tempel,
Ol pikinini bilong Bakbuk, ol pikinini bilong Hakufa, ol pikinini bilong Harhur,
Ol pikinini bilong Baslit, ol pikinini bilong Mehida, ol pikinini bilong Harsa,
Ol pikinini bilong Barkos, ol pikinini bilong Sisera, ol pikinini bilong Tama,
Ol pikinini bilong Nesaia, ol pikinini bilong Hatifa.
Ol pikinini bilong ol wokboi bilong Solomon, ol pikinini bilong Sotai, ol pikinini bilong Soferet, ol pikinini bilong Perida,
Ol pikinini bilong Jeala, ol pikinini bilong Darkon, ol pikinini bilong Gidel,
Ol pikinini bilong Sefataia, ol pikinini bilong Hatil, ol pikinini bilong Pokeret bilong Sebaim, ol pikinini bilong Amon.
Olgeta wokboi bilong tempel, na ol pikinini bilong ol wokboi bilong Solomon em i 392.
Na ol dispela em ol husat i bin go antap tu i lusim Tel-mela, Tel-haresa, Serup, Adon, na Imer, tasol ol i no inap long soim klia hauslain bilong tumbuna papa bilong ol, o long ol i tumbuna pikinini bilong husat, long ol i bilong Isrel o nogat.
Ol pikinini bilong Delea, ol pikinini bilong Tobaia, ol pikinini bilong Nekoda, 642.
Na ol pris, ol pikinini bilong Habea, ol pikinini bilong Kos, ol pikinini bilong Basilai, husat i kisim wanpela bilong ol pikinini meri bilong man Gileat Basilai bilong maritim, na ol i kolim nem bilong em i bihainim nem bilong ol.
Ol dispela i painim stori bilong ol namel long ol husat ol i kaunim bilong bihainim lain tumbuna, tasol ol i no painim pinis. Olsem na ol, olsem samting i doti, ol i rausim long wok pris.
Na Tirsata i tokim ol, long ol i no ken kaikai long ol samting i holi moa olgeta, inap long i gat wanpela pris i sanap wantaim Yurim na Tumim.
Olgeta bung bilong ol manmeri wantaim em 42,360,
I no kaunim ol wokboi bilong ol na ol wokmeri bilong ol, bilong ol husat i gat 7,337. Na ol i gat 245 man bilong singim song na meri bilong singim song.
Ol hos bilong ol, 736. Ol miul bilong ol, 245.
Ol kemel bilong ol, 435. Ol i gat 6,720 donki.
Na sampela bilong ol nambawan hetman bilong ol papa bilong ol i givim bilong dispela wok. Tirsata i givim long bung bilong samting i dia tru 1,000 dram gol, 50 traipela dis, 530 klos bilong ol pris.
Na sampela bilong ol nambawan hetman bilong ol papa i givim long bung bilong samting i dia tru bilong dispela wok 20,000 dram gol, na 200 paun silva.
Na dispela samting olgeta arapela manmeri i givim em 20,000 dram gol, na 2,000 paun silva, na 67 klos bilong ol pris.
Olsem na ol pris, na ol lain Livai, na ol wasman bilong dua, na ol lain bilong singim song, na sampela bilong ol manmeri, na ol wokboi bilong tempel, na olgeta Isrel, i stap long ol biktaun bilong ol. Na taim namba seven mun i kamap, ol pikinini bilong Isrel i stap long ol biktaun bilong ol.