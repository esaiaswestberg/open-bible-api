¶ Nau em i kamap olsem, taim Sanbalat, na Tobaia, na man Arabia Gesem, na olgeta arapela bilong ol birua bilong mipela, i harim long mi bin wokim banis, na long i no gat bruk i stap insait yet long en, (maski long dispela taim mi no bin sanapim ol dua antap long ol dua bilong banis,)
Long Sanbalat na Gesem i salim tok i kam long mi, i spik, Kam, yumi bung wantaim long wanpela bilong sampela vilis long ples stret bilong Ono. Tasol ol i gat tingting long mekim trabel long mi.
Na mi salim ol mausman i go long ol, i spik, Mi wokim wanpela bikpela wok, inap long mi no inap kam daun. Bilong wanem wok i ken pas, taim mi lusim dispela, na kam daun long yupela?
Tasol ol i salim tok i kam long mi fopela taim i bihainim dispela kain. Na mi bekim tok long ol i bihainim wankain pasin.
Nau Sanbalat i salim wokboi bilong em i kam long mi long wankain pasin long namba faiv taim wantaim wanpela pas i op long han bilong em,
We insait long en dispela rait i stap, Dispela ripot i kamap namel long ol haiden, na Gasmu i toktok long en, long yu na ol Ju i gat tingting long bikhet long king. Long wanem, long dispela as yu wokim banis, inap long yu ken stap king bilong ol, bilong bihainim ol dispela toktok.
Na yu bin makim tu ol profet bilong autim tok long apim yu long Jerusalem, i spik, I gat wanpela king long Juda. Na nau dispela ripot bai go long king bilong bihainim ol dispela toktok. Olsem na i kam nau, na yumi kisim tok helpim wantaim.
Nau mi salim tok long em, i spik, I no gat kain samting i kamap olsem yu toktok, tasol yu wokim giaman long ol i kam ausait long bel bilong yu yet.
Long wanem, ol olgeta i mekim mipela pret, i spik, Ol han bilong ol bai i no gat strong bilong mekim wok, inap long em i no inap kamap. Olsem na nau, O God, strongim tupela han bilong mi.
¶ Bihain long en mi kam long haus bilong Semea, pikinini man bilong Delea, pikinini man bilong Mehetabel, husat i stap pas. Na em i tok, Yumi bung wantaim insait long haus bilong God, insait long tempel, na yumi pasim ol dua bilong tempel. Long wanem, ol bai kam bilong kilim yu i dai. Yes, long nait bai ol i kam bilong kilim yu.
Na mi tok, Ating kain man olsem mi bai ranawe? Na husat man i stap, husat, taim em i stap olsem mi stap, i ken go insait long tempel bilong kisim bek laip bilong em? Bai mi no inap go insait.
Na, harim, mi kisim save long God i no bin salim em, tasol long em i kolim dispela tok profet i birua long mi. Long wanem, Tobaia na Sanbalat i bin baim em.
Olsem na ol i baim em pinis, inap long mi ken pret, na mekim olsem, na sin, na long ol i ken gat samting bilong wokim wanpela ripot nogut, inap long ol i ken givim sem long mi.
God bilong mi, Yu tingting long Tobaia na Sanbalat bilong bihainim ol dispela wok bilong ol, na long dispela profet meri Noadaia, na olgeta arapela bilong ol profet, husat i gat laik long mekim mi pret.
¶ Olsem na banis i pinis long namba 25 de bilong mun Elul, long 52 de.
Na em i kamap olsem, long taim olgeta birua bilong mipela i harim long dispela, na olgeta haiden husat i stap nabaut long mipela i lukim ol dispela samting, bel bilong ol i pilim hevi planti long ol ai bilong ol yet. Long wanem, ol i kisim save long dispela wok God bilong mipela i wokim.
Na moa tu long ol dispela de ol bikman bilong Juda i salim planti pas i go long Tobaia, na ol pas bilong Tobaia i kam long ol.
Long wanem, i gat planti insait long Juda husat i wokim strongpela promis pinis i go long em, bilong wanem, em i tambu pikinini man bilong Sekanaia, pikinini man bilong Ara. Na pikinini man bilong em Johanan i bin maritim pikinini meri bilong Mesulam, pikinini man bilong Berekaia.
Na tu ol i givim ripot long ol gutpela wok bilong em long ai bilong mi, na toktok long ol toktok bilong mi long em. Na Tobaia i salim ol pas bilong mekim mi pret.