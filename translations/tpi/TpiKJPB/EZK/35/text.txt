¶ Na moa tu tok bilong BIKPELA i kam long mi, i spik,
Pikinini man bilong man, strongim pes bilong yu i birua long maunten Sir, na autim tok profet i birua long en.
Na tokim em, GOD Bikpela i tok olsem, Lukim, O maunten Sir, Mi stap birua bilong yu, na Mi bai stretim han bilong Mi i birua long yu, na Mi bai mekim yu stap nating olgeta moa.
Mi bai mekim ol biktaun bilong yu i stap pipia, na yu bai stap nating olgeta, na yu bai save long Mi stap BIKPELA.
Bilong wanem, yu bin gat wanpela pasin bilong hetim i stap oltaim, na yu bin kapsaitim blut bilong ol pikinini bilong Isrel long strong bilong bainat long taim bilong hevi tru bilong ol, long taim long sin nogut bilong ol i gat wanpela pinis.
Olsem na, olsem Mi stap laip, GOD Bikpela i tok, Mi bai redim yu i go long blut, na blut bai ran bihainim yu. Bikos yu no bin hetim blut, yes, blut bai ran bihainim yu.
Olsem tasol bai Mi mekim maunten Sir i stap nating olgeta moa, na rausim olgeta long en em husat i go ausait na em husat i kam bek.
Na Mi bai pulimapim ol maunten bilong em wantaim ol man bilong em ol i kilim i dai. Long ol liklik maunten bilong yu, na long ol ples daun bilong yu, na long olgeta riva bilong yu, bai ol i pundaun husat ol i kilim i dai wantaim bainat.
Mi bai mekim yu stap nating olgeta oltaim, na ol biktaun bilong yu bai i no inap kam bek. Na yupela bai save long Mi stap BIKPELA.
¶ Bilong wanem, yu bin tok, Dispela tupela lain na dispela tupela kantri bai bilong mi, na mipela bai holimpas dispela, we BIKPELA i stap long dispela hap olsem.
Olsem na, olsem Mi stap laip, GOD Bikpela i tok, yes, Mi bai mekim bilong bihainim belhat bilong yu, na bilong bihainim mangal tingting bilong yu, dispela yu bin yusim ausait long pasin bilong hetim bilong yu i birua long ol. Na Mi bai mekim ol long save long Mi Yet namel long ol, taim Mi bin jasim yu.
Na yu bai save long Mi stap BIKPELA, na long Mi bin harim olgeta tok bilas bilong yu, dispela yu bin toktok i birua long ol maunten bilong Isrel, i spik, Ol i stap nating olgeta, God i givim ol long han bilong mipela bilong kaikai olgeta.
Olsem tasol wantaim maus bilong yupela yupela i bin litimapim yupela yet nating i birua long Mi, na bin mekim ol toktok bilong yupela i birua long Mi long kamap planti moa. Mi bin harim ol.
GOD Bikpela i tok olsem, Taim dispela graun olgeta i wokim amamas tru, Mi bai mekim yu stap nating olgeta.
Olsem yu bin wokim amamas tru long samting papa i givim pikinini bilong hauslain bilong Isrel, bikos em i stap nating olgeta, olsem tasol bai Mi mekim long yu. Yu bai stap nating olgeta, O maunten Sir, na olgeta Idumia, yes, olgeta bilong en. Na ol bai save long Mi stap BIKPELA.