¶ Na em i kamap olsem long namba 11 yia, long namba tri mun, long namba wan de bilong mun, long tok bilong BIKPELA i kam long mi, i spik,
Pikinini man bilong man, toktok long Fero, king bilong Isip, na long planti manmeri tru bilong em, Yu stap olsem husat long biknem bilong yu?
Lukim, dispela man Asiria em i wanpela sida long Lebanon wantaim ol naispela han bilong diwai, na wantaim wanpela karamap antap i mekim gutpela tewel bilong san, na antap bilong em i antap tru. Na antap bilong em i stap namel long ol patpela han diwai.
Ol wara i mekim em i kamap bikpela, ples dip i putim em antap wantaim ol riva bilong em i ran raun nabaut long ol samting em i planim bilong em, na salim i go ausait ol liklik riva bilong em i go long olgeta diwai bilong ples kunai.
Olsem na longpela bilong em i go antap moa long olgeta arapela diwai bilong ples kunai, na ol han bilong em i kamap planti moa, na ol han bilong em i kamap longpela, bilong wanem, ol dispela planti wara tru i stap, taim em i putim kru.
Olgeta pisin bilong heven i wokim ol haus pisin bilong ol long ol patpela han bilong em, na aninit long ol han bilong em olgeta animal bilong ples kunai i bin karim ol pikinini bilong ol, na aninit long tewel bilong em olgeta bikpela kantri i stap.
Olsem tasol em i naispela long biknem bilong em, long longpela bilong ol han bilong em. Long wanem, rop daunbilo bilong em i stap klostu long ol bikpela wara.
Ol sida insait long gaden bilong God i no inap long haitim em. Ol diwai fir i no wankain olsem ol patpela han bilong em, na ol diwai sesnat i no wankain olsem ol han bilong em. Na tu i no gat wanpela diwai insait long gaden bilong God i wankain olsem em long naispela tru bilong em.
Mi bin mekim em naispela wantaim planti han tru bilong em, inap long olgeta diwai bilong Iden, husat i stap insait long gaden bilong God, i gat mangal tingting long em.
¶ Olsem na GOD Bikpela i tok olsem, Bikos yu bin litimapim yu yet i go longpela, na em i bin sutim antap bilong em namel long ol patpela han bilong diwai, na bel bilong em i stap antap tumas long longpela bilong em,
Olsem na Mi bin givim em i go long han bilong dispela strongpela man bilong ol haiden. Tru tumas, em bai mekim save long em. Mi bin rausim em i go ausait long bekim ol pasin nogut bilong em.
Na ol ausait man, ol lain bilong pretim ol kantri, i bin rausim em olgeta, na i bin lusim em. Antap long ol maunten na insait long olgeta ples daun ol han bilong diwai bilong em i pundaun, na olgeta riva bilong dispela hap i brukim ol patpela han bilong em. Na olgeta manmeri bilong dispela graun i go daun i lusim tewel bilong san bilong em, na i bin lusim em.
Antap long ples bagarap bilong em, olgeta pisin bilong heven bai stap yet, na olgeta animal bilong ples kunai bai stap antap long ol han bilong diwai bilong em.
Inap long dispela as, long i no gat wanpela bilong olgeta diwai i stap klostu long ol wara i ken litimapim ol yet bikos ol i longpela, na tu ol i no inap sutim het bilong ol yet i go namel long ol patpela han, na tu ol diwai bilong ol i no inap sanap long longpela bilong ol, olgeta husat i dring wara. Long wanem, Mi givim olgeta i go long dai, long hap daunbilo insait long dispela graun, insait long namel bilong ol pikinini bilong ol man, wantaim ol lain husat i go daun long dispela bikpela hul.
GOD Bikpela i tok olsem, Long de em i go daun long matmat Mi mekim wanpela soim sori long kamap. Mi karamapim ples dip long tingim em, na Mi pasim ol tait bilong en, na ol bikpela wara i pas. Na Mi mekim Lebanon long soim sori long em, na olgeta diwai bilong ples kunai i hap i dai long tingim em.
Mi mekim ol kantri i seksek long nois bilong pundaun bilong em, taim Mi tromoi em i go daun long hel wantaim ol husat i go daun long dispela bikpela hul. Na olgeta diwai bilong Iden, ol gutpela na nambawan bilong Lebanon, olgeta husat i dring wara, bai kisim bel isi insait long ol hap daunbilo bilong dispela graun.
Ol tu i go daun long hel wantaim em i go long ol husat ol i kilim i dai wantaim bainat, na ol lain husat i stap han bilong em, husat i stap aninit long tewel bilong san bilong em insait long namel bilong ol haiden.
Yu stap wankain olsem husat long glori na biknem namel long ol diwai bilong Iden? Yet bai Mi bringim yu daun wantaim ol diwai bilong Iden i go long ol hap daunbilo insait long dispela graun. Yu bai slip insait long namel bilong ol man i no katim skin wantaim ol husat ol i kilim i dai long bainat. Dispela em Fero na olgeta planti manmeri tru bilong em, GOD Bikpela i tok.