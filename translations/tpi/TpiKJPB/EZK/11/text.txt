¶ Na moa tu Spirit i litimapim mi, na bringim mi i go long is dua bilong banis bilong haus bilong BIKPELA, dispela i lukluk i go long hap is. Na lukim, long dua bilong dua bilong banis i gat 25 man, namel long husat mi lukim Jeasanaia, pikinini man bilong Asur, na Pelataia, pikinini man bilong Benea, ol hetman bilong ol manmeri.
Nau Em i tokim mi, Pikinini man bilong man, ol dispela em ol man husat i kamapim plen long pasin i gat trabel, na givim tok helpim nogut insait long dispela biktaun.
Husat i tok, Dispela i no klostu. Larim yumi wokim ol haus. Dispela biktaun em i traipela sospen, na yumi stap dispela abus bilong en.
Olsem na autim tok profet i birua long ol, autim tok profet, O pikinini man bilong man.
Na Spirit bilong BIKPELA i pundaun antap long mi, na tokim mi, Toktok, BIKPELA i tok olsem, Yupela i bin tok olsem, O hauslain bilong Isrel. Long wanem, Mi save long ol dispela samting i kam insait long tingting bilong yupela, olgeta wan wan bilong ol.
Yupela i bin mekim ol manmeri yupela i kilim i dai long kamap planti moa long dispela biktaun, na yupela i bin pulimapim ol rot bilong en wantaim ol manmeri yupela i kilim i dai.
Olsem na, GOD Bikpela i tok olsem, Ol manmeri yupela i bin kilim i dai husat yupela i bin slipim long namel bilong en, ol i dispela abus, na dispela biktaun em i dispela traipela sospen. Tasol Mi bai bringim yupela ausait long namel bilong en.
Yupela i bin pret long bainat. Na Mi bai bringim wanpela bainat antap long yupela, GOD Bikpela i tok.
Na Mi bai bringim yupela ausait long namel bilong en, na givim yupela i go long ol han bilong ol ausait man, na Mi bai mekim ol kot namel long yupela.
Yupela bai pundaun long bainat. Mi bai jasim yupela long hap arere bilong Isrel. Na yupela bai save long Mi stap BIKPELA.
Dispela biktaun bai i no inap i stap traipela sospen bilong yupela, na tu yupela bai i no inap stap abus long namel bilong en. Tasol Mi bai jasim yupela long hap arere bilong Isrel.
Na yupela bai save long Mi stap BIKPELA. Long wanem, yupela i no bin wokabaut insait long ol lo bilong Mi Mi raitim, na tu yupela i no mekim ol kot bilong Mi, tasol yupela bin mekim samting i bihainim ol kastam bilong ol haiden husat i stap raun nabaut long yupela.
Na em i kamap olsem, taim mi autim tok profet, long Pelataia, pikinini man bilong Benea, i dai pinis. Nau mi pundaun long pes bilong mi, na singaut wantaim wanpela bikpela nek, na tok, O GOD Bikpela! Ating bai Yu bai mekim wanpela pinis olgeta long hap lain i stap yet bilong Isrel?
¶ Na gen tok bilong BIKPELA i kam long mi, i spik,
Pikinini man bilong man, ol brata bilong yu, yes, ol brata bilong yu, ol man bilong ol kandre bilong yu, na olgeta bilong hauslain bilong Isrel olgeta, em ol dispela long husat ol lain i stap long Jerusalem i bin tok, Kisim yupela yet i go longwe long BIKPELA. Dispela hap ol i givim long mipela yet long holimpas.
Olsem na tok, GOD Bikpela i tok olsem, Maski Mi bin tromoi ol i go longwe tru namel long ol haiden, na maski Mi bin brukim ol nabaut namel long ol kantri, yet bai Mi stap long ol olsem wanpela liklik rum holi insait long ol kantri we ol bai kamap.
Olsem na tok, GOD Bikpela i tok olsem, Yes, Mi bai bungim yupela i kam ausait long dispela lain manmeri, na bungim yupela ausait long ol kantri we yupela i bin bruk nabaut, na Mi bai givim yupela dispela hap bilong Isrel.
Na ol bai kam long dispela hap, na ol bai tekewe long en olgeta samting bilong tingting nogut long en na olgeta sting samting long en i lusim dispela ples.
Na Mi bai givim ol wanpela bel, na Mi bai putim wanpela nupela spirit insait long yupela. Na Mi bai kisim dispela bel i olsem ston i kam ausait long bodi bilong ol, na Mi bai givim ol wanpela bel tru tru bilong bodi,
Inap long ol i ken wokabaut insait long ol lo bilong Mi Mi raitim, na holimpas ol lo bilong Mi Mi makim, na mekim ol. Na ol bai stap lain manmeri bilong Mi, na Mi bai stap God bilong ol.
Tasol long sait bilong ol husat bel bilong ol i wokabaut i bihainim dispela bel bilong ol samting bilong tingting nogut long en bilong ol na ol sting samting bilong ol, Mi bai bekim pe long pasin bilong ol antap long ol het bilong ol yet, GOD Bikpela i tok.
¶ Nau ol serupim i bin litimapim ol wing bilong ol, na ol wil klostu long ol. Na glori bilong God bilong Isrel i stap antap long ol antap.
Na glori bilong BIKPELA i go antap ausait long namel bilong dispela biktaun, na sanap antap long dispela maunten i stap long is sait bilong dispela biktaun.
Bihain long en Spirit i kisim mi i go antap, na bringim mi, insait long wanpela driman samting, long wok bilong Spirit bilong God, i go long Kaldia, long ol lain bilong kalabus. Olsem na dispela driman samting mi bin lukim i go antap na lusim mi.
Nau mi tokim ol lain bilong kalabus long olgeta dispela samting BIKPELA i bin soim mi.