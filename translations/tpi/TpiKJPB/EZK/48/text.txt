¶ Nau dispela em ol nem bilong ol lain. I stat long hap not i go long nambis bilong rot bilong Hetlon, olsem wanpela i go long Hemat, Hasar-enan, hap arere bilong Damaskas i go long hap not, i go long hap arere bilong Hemat, Long wanem, ol dispela em ol sait bilong em long is na wes, wanpela hap skel bilong Dan.
Na klostu long hap arere bilong Dan, i stat long is sait i go long wes sait, wanpela hap skel bilong Aser.
Na klostu long hap arere bilong Aser, i stat long is sait, yes, i go inap long wes sait, wanpela hap skel bilong Naptalai.
Na klostu long hap arere bilong Naptalai, i stat long is sait i go inap long wes sait, wanpela hap skel bilong Manasa.
Na klostu long hap arere bilong Manasa, i stat long is sait i go inap long wes sait, wanpela hap skel bilong Ifraim .
Na klostu long hap arere bilong Ifraim, i stat long is sait, yes, i go inap long wes sait, wanpela hap skel bilong Ruben.
Na klostu long hap arere bilong Ruben, i stat long is sait i go inap long wes sait, wanpela hap skel bilong Juda.
Na klostu long hap arere bilong Juda, i stat long is sait i go inap long wes sait, bai ofa i stap, dispela yupela bai ofaim long brait i 25,000 tiktik, na longpela i olsem wanpela bilong ol arapela hap, i stat long is sait i go long wes sait. Na rum holi bai stap long namel bilong en.
Longpela bilong dispela ofa long yupela bai ofaim long BIKPELA bai stap 25,000, na brait bai stap 10,000.
Na bilong ol, yes, bilong ol pris, dispela ofa holi bai stap. I go long hap not, longpela i 25,000, na i go long hap wes, brait i 10,000, na i go long hap is, brait i 10,000, na i go long hap saut, longpela i 25,000. Na rum holi bilong BIKPELA bai stap insait long namel bilong en.
Em bai stap bilong ol pris husat i kamap holi bilong ol pikinini man bilong Sedok, husat i bin holimpas wok bilong Mi, husat i no lusim rot taim ol pikinini bilong Isrel i lusim rot, olsem ol lain Livai i lusim rot.
Na dispela ofa bilong dispela hap, dispela ol i ofaim, bai stap long ol wanpela samting i holi moa olgeta klostu long hap arere bilong ol lain Livai.
Na pas klostu long hap arere bilong ol pris, ol lain Livai bai gat wanpela hap longpela i 25,000, na brait i 10,000. Olgeta longpela bai stap 25,000, na brait 10,000.
Na ol bai i no inap salim hap bilong dispela long mani, o senisim, o mekim ol ausait man long kisim namba wan pikinini kaikai bilong dispela hap. Long wanem, em i holi long BIKPELA.
Na dispela 5,000, dispela i stap yet bilong brait i pas klostu long dispela 25,000, bai stap wanpela ples i no holi bilong biktaun, bilong man i ken i stap long en, na bilong ol ples arere bilong biktaun. Na biktaun bai stap insait long namel long en.
Na ol dispela bai stap ol skel bilong en. Long hap not sait 4,500, na long hap saut sait 4,500, na long is sait 4,500, na long wes sait 4,500.
Na ol ples arere bilong biktaun bai go long hap not 250, na i go long hap saut 250, na i go long hap is 250, na i go long hap wes 250.
Na longpela bilong hap i stap yet i pas klostu long ofa bilong hap skel i holi bai stap 10,000 i go long hap is, na 10,000 i go long hap wes. Na em bai stap pas klostu long ofa bilong hap skel i holi. Na ol win kaikai bilong en bai stap bilong kaikai bilong ol husat i wokim wok long biktaun.
Na ol lain husat i wokim wok long biktaun bai wokim dispela ausait long olgeta lain bilong Isrel.
Olgeta dispela ofa bai stap 25,000 na 25,000. Yupela bai ofaim ofa holi i skwea long fopela sait, wantaim holimpas bilong biktaun.
Na hap i stap yet bai stap bilong dispela hetman, long wanpela sait na long arapela sait bilong ofa holi, na bilong dispela holimpas bilong biktaun, i pas klostu long 25,000 bilong ofa i go long hap arere is, na i go long hap wes i pas klostu long 25,000 i go long hap arere wes, i pas klostu long ol hap skel bilong dispela hetman. Na em bai stap ofa holi, na rum holi bilong dispela haus bai stap insait long namel bilong en.
Na moa tu i stat long holimpas bilong ol lain Livai, na i stat long holimpas bilong dispela biktaun, dispela i stap insait long namel bilong dispela samting i bilong dispela hetman, namel long hap arere bilong Juda na hap arere bilong Benjamin, bai bilong dispela hetman.
Long sait bilong olgeta arapela lain, i stat long is sait i go inap long wes sait, Benjamin bai gat wanpela hap skel.
Na klostu long hap arere bilong Benjamin, i stat long is sait i go inap long wes sait, Simion bai gat wanpela hap skel.
Na klostu long hap arere bilong Simion, i stat long is sait i go inap long wes sait, Isakar bai gat wanpela hap skel.
Na klostu long hap arere bilong Isakar, i stat long is sait i go inap long wes sait, Sebyulan bai gat wanpela hap skel.
Na klostu long hap arere bilong Sebyulan, i stat long is sait i go inap long wes sait, Gat bai gat wanpela hap skel.
Na klostu long hap arere bilong Gat, long hap saut sait i go long hap saut, hap arere bai stap, yes, i stat long Temar i go inap long ol wara bilong strongpela pait long Kedes, na long riva i go long dispela bikpela biksi.
Dispela em i dispela hap yupela bai brukim long satu i go long ol lain bilong Isrel bilong samting papa i givim pikinini, na ol dispela em ol hap skel bilong ol, GOD Bikpela i tok.
Na ol dispela em i ol rot bilong go ausait long biktaun long hap not, 4,500 skel.
¶ Na ol dua bilong banis bilong biktaun bai bihainim ol nem bilong ol lain bilong Isrel. Tripela dua bilong banis i stap long hap not, wanpela dua bilong banis i bilong Ruben, wanpela dua bilong banis i bilong Juda, wanpela dua bilong banis i bilong Livai.
Na long is sait 4,500. Na tripela dua bilong banis i stap, na wanpela dua bilong banis i bilong Josep, wanpela dua bilong banis i bilong Benjamin, wanpela dua bilong banis i bilong Dan.
Na long saut sait 4,500 skel. Na tripela dua bilong banis i stap, wanpela dua bilong banis i bilong Simion, wanpela dua bilong banis i bilong Isakar, wanpela dua bilong banis i bilong Sebyulan.
Na long wes sait 4,500, wantaim tripela dua bilong banis bilong ol, wanpela dua bilong banis i bilong Gat, wanpela dua bilong banis i bilong Aser, wanpela dua bilong banis i bilong Naptalai.
Dispela em i raun nabaut olsem 18,000 skel. Na nem bilong biktaun i stat long dispela de bai stap, BIKPELA i stap long dispela hap.