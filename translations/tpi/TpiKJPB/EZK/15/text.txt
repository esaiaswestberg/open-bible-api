¶ Na tok bilong BIKPELA i kam long mi, i spik,
Pikinini man bilong man, Diwai wain em i wanem samting moa long wanpela diwai, o long wanpela han diwai, dispela i stap namel long ol diwai bilong bikbus?
Bai ol i kisim diwai long en long mekim wanpela wok? O bai ol man i kisim liklik hap diwai bilong en bilong hangamapim wanpela sospen samting long en?
Lukim, ol i tromoi dispela long paia bilong strongim paia. Paia i kaikai olgeta tupela arere bilong en, na namel bilong em i kuk. Ating em i fit long wanpela wok?
Lukim, taim em i stap olgeta, em i no fit wanpela long wok. Hamas liklik moa bai em i no fit yet long wanpela wok, taim paia i bin kaikai em olgeta, na em i kuk olgeta?
Olsem na, GOD Bikpela i tok olsem, Olsem diwai wain i stap namel long ol diwai bilong bikbus, dispela Mi bin givim bilong strongim paia, olsem tasol bai Mi givim ol lain i stap long Jerusalem.
Na Mi bai strongim pes bilong Mi i birua long ol. Ol bai go ausait long wanpela paia, na narapela paia bai kaikai ol olgeta. Na yupela bai save long Mi stap BIKPELA, taim Mi strongim pes bilong Mi i birua long ol.
Na Mi bai mekim dispela hap long stap nating olgeta, bilong wanem, ol i bin mekim wanpela pasin bilong sakim lo, GOD Bikpela i tok.