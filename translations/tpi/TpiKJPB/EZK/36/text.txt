¶ Na tu yu, pikinini man bilong man, autim tok profet long maunten bilong Isrel, na tok, Yupela ol maunten bilong Isrel, harim tok bilong BIKPELA.
GOD Bikpela i tok olsem, Bikos dispela birua i bin tok birua long yupela olsem, Aha, yes, ol ples antap bilong bipo tru i bilong mipela bilong holimpas,
Olsem na autim tok profet na tok, GOD Bikpela i tok olsem, Bikos ol i bin mekim yupela stap nating olgeta, na daunim yupela olgeta long olgeta wan wan sait, inap long yupela i ken kamap wanpela holimpas i go long lain i stap yet bilong ol haiden, na yupela i kamap long ol lip bilong ol lain bilong toktok, na yupela i stap wanpela nem nogut long ai bilong ol manmeri,
Olsem na, yupela maunten bilong Isrel, harim tok bilong GOD Bikpela. GOD Bikpela i tok olsem long ol maunten, na long ol liklik maunten, long ol riva, na long ol ples daun, long ol ples pipia i stap nating olgeta, na long ol biktaun ol man i givim baksait long ol, dispela i bin kamap wanpela prais bilong pait na samting bilong lap nogut long en long lain i stap yet bilong ol haiden husat i stap raun nabaut.
Olsem na GOD Bikpela i tok olsem, Tru tumas, long paia bilong pasin jeles bilong Mi, Mi bin mekim toktok i birua long lain i stap yet bilong ol haiden, na i birua long olgeta Idumia, husat i bin makim ol hap bilong Mi i go insait long holimpas bilong ol wantaim amamas tru bilong bel bilong ol olgeta, wantaim ol tingting nogut tru, bilong rausim dispela i go ausait olsem wanpela prais bilong pait.
Olsem na autim tok profet long sait bilong hap bilong Isrel, na toktok long ol maunten, na long ol liklik maunten, long ol riva, na long ol ples daun, GOD Bikpela i tok olsem, Lukim, Mi bin toktok insait long pasin jeles bilong Mi na insait long belhat nogut tru bilong Mi, bilong wanem, yupela i bin karim sem bilong ol haiden.
Olsem na GOD Bikpela i tok olsem, Mi bin litimapim han bilong Mi, Tru tumas, ol haiden husat i stap nabaut long yupela, ol bai karim sem bilong ol.
Tasol yupela, O ol maunten bilong Isrel, yupela bai putim ol han bilong diwai bilong yupela, na givim ol kaikai bilong yupela long lain manmeri bilong Mi bilong Isrel. Long wanem, ol i redi nau long kam.
Long wanem, lukim, Mi stap long sait bilong yupela, na Mi bai tanim i go long yupela, na ol bai brukim yupela olsem graun na planim kaikai.
Na Mi bai mekim ol man i kamap planti moa antap long yupela, olgeta hauslain bilong Isrel, yes, olgeta bilong en. Na ol biktaun bai gat ol man i stap long ol, na ol ples i stap pipia bai ol i wokim gen.
Na Mi bai mekim ol man na ol animal i kamap planti moa antap long yupela. Na ol bai kamap planti na bringim ol kaikai. Na Mi bai putim yupela i bihainim ol olpela sindaun bilong yupela bipo, na Mi bai mekim gutpela moa long yupela long Mi mekim long ol stat bilong yupela. Na yupela bai save long Mi stap BIKPELA.
Yes, Mi bai mekim ol man long wokabaut antap long yupela, yes, lain manmeri bilong Mi Isrel. Na ol bai holimpas yu, na yu bai stap samting papa i givim pikinini bilong ol, na yu bai i no inap mekim ples i stap nating long ol man i stat long nau i go.
GOD Bikpela i tok olsem, Bikos ol i tokim yu, Yu dispela hap i kaikai olgeta ol man, na i bin mekim i stap nating ol kantri bilong yu,
Olsem na yu no inap kaikai olgeta ol man moa, na tu yu no inap mekim ol kantri bilong yu long stap nating moa liklik, GOD Bikpela i tok.
Na tu bai Mi no inap mekim ol man long harim sem bilong ol haiden moa liklik insait long yu, na tu yu no inap karim samting bilong givim sem bilong ol manmeri moa liklik, na tu bai yu no inap mekim ol kantri bilong yu pundaun moa liklik, GOD Bikpela i tok.
¶ Na moa tu tok bilong BIKPELA i kam long mi, i spik,
Pikinini man bilong man, taim hauslain bilong Isrel i stap long hap bilong ol yet, ol i mekim dispela i kamap doti long pasin bilong ol yet na long ol samting ol i mekim. Pasin bilong ol i stap long ai bilong Mi olsem pasin doti bilong wanpela meri ol i rausim.
Olsem na Mi kapsaitim belhat nogut tru bilong Mi antap long ol bilong tingim dispela blut ol i bin kapsaitim antap long dispela hap, na bilong tingim ol piksa bilong god giaman we ol i bin mekim dispela hap doti wantaim ol.
Na Mi brukim ol nabaut namel long ol haiden, na Mi tromoi ol i go long ol kantri. Bilong bihainim pasin bilong ol, na bilong bihainim ol pasin ol i mekim Mi jasim ol.
Na taim ol i go long ol haiden, we ol i go, ol i mekim nem holi bilong Mi i sting, taim ol i tokim ol, Ol dispela lain i stap lain manmeri bilong BIKPELA, na ol i go ausait long hap bilong Em.
Tasol Mi bin soim sori long nem holi bilong Mi, dispela hauslain bilong Isrel i bin mekim i sting namel long ol haiden, we ol i go.
Olsem na tokim hauslain bilong Isrel, GOD Bikpela i tok olsem, Mi no mekim dispela bilong helpim yupela, O hauslain bilong Isrel, tasol bilong helpim nem holi bilong Mi, dispela yupela i bin mekim i sting namel long ol haiden, we yupela i go.
Na Mi bai mekim bikpela nem bilong Mi stap holi, dispela yupela i mekim i sting namel long ol haiden, dispela yupela i bin mekim i sting insait long namel bilong ol. Na ol haiden bai save long Mi stap BIKPELA, GOD Bikpela i tok, taim Mi bai stap holi insait long yupela long ai bilong ol.
Long wanem, Mi bai tekewe yupela i lusim ol haiden, na bungim yupela ausait long olgeta kantri, na Mi bai bringim yupela insait long hap bilong yupela yet.
¶ Nau Mi bai tromoi klinpela wara isi isi antap long yupela, na yupela bai stap klin. Long olgeta pasin doti tru bilong yupela, na long olgeta piksa bilong god giaman bilong yupela, Mi bai klinim yupela.
Wanpela nupela bel tu bai Mi givim yupela, na wanpela nupela spirit bai Mi putim insait long yupela. Na Mi bai tekewe dispela bel ston ausait long bodi bilong yupela, na Mi bai givim yupela wanpela bel bilong bodi.
Na Mi bai putim spirit bilong Mi insait long yupela, na mekim yupela long wokabaut insait long ol lo bilong Mi Mi raitim, na yupela bai holimpas ol kot bilong Mi, na mekim ol.
Na yupela bai stap long dispela hap Mi givim long ol tumbuna papa bilong yupela. Na yupela bai stap lain manmeri bilong Mi, na Mi bai stap God bilong yupela.
Mi bai kisim bek yupela tu long olgeta pasin doti bilong yupela. Na Mi bai singaut long wit samting, na Mi bai mekim em i kamap planti moa, na Mi no inap putim bikpela taim hangre antap long yupela.
Na Mi bai mekim kaikai bilong diwai i kamap planti moa, na kaikai bilong bikpela gaden, inap long yupela bai i no inap kisim samting bilong givim sem moa bilong bikpela taim hangre namel long ol haiden.
Nau yupela bai tingim gen ol pasin nogut bilong yupela yet, na ol dispela samting yupela mekim i no gutpela, na yupela bai les olgeta long yupela yet long ai bilong yupela yet long ol sin nogut bilong yupela na long ol sting pasin bilong yupela.
Mi no inap mekim dispela bilong helpim yupela, GOD Bikpela i tok, yupela i mas save long dispela. Tingting bilong yupela i mas sem na paul tru long ol pasin bilong yupela yet, O hauslain bilong Isrel.
GOD Bikpela i tok olsem, Long dispela de long Mi bin klinim yupela pinis long olgeta sin nogut bilong yupela, Mi bai mekim yupela long stap long ol biktaun tu, na ol ples pipia ol bai wokim gen.
Na ol man bai brukim graun long dispela hap i stap nating olgeta, we bipo em i stap nating olgeta olsem long hap ai bilong olgeta husat i wokabaut klostu i lukim.
Na ol bai tok, Dispela hap, dispela i stap nating olgeta, em i kamap olsem gaden bilong Iden. Na ol biktaun i stap pipia na i stap nating olgeta na i bagarap i kamap biktaun i gat banis, na i gat ol man i stap long en.
Nau ol haiden husat i stap yet raun nabaut long yupela bai save long Mi BIKPELA i wokim ol ples i bagarap, na planim samting long ples i stap nating olgeta. Mi BIKPELA i bin toktok long en, na Mi bai mekim dispela.
GOD Bikpela i tok olsem, Yet long dispela Mi bai larim hauslain bilong Isrel i mekim askim long Mi, bilong mekim dispela bilong helpim ol. Mi bai mekim ol i kamap planti moa wantaim ol man olsem wanpela lain sipsip.
Olsem dispela lain sipsip i holi, olsem dispela lain sipsip bilong Jerusalem insait long ol bikpela kaikai holi bilong em, olsem tasol ol biktaun i stap pipia bai pulap wantaim ol lain man i olsem ol lain sipsip. Na ol bai save long Mi stap BIKPELA.