¶ Na em i kamap olsem long namba 11 yia, long namba wan de bilong mun, long tok bilong BIKPELA i kam long mi, i spik,
Pikinini man bilong man, bikos Tairas i bin tok birua long Jerusalem, Aha, em i bruk pinis, husat i dua bilong banis bilong ol manmeri. Em i tanim i kam long mi. Mi bai pulap gen, nau ol i mekim em stap pipia,
Olsem na, GOD Bikpela i tok olsem, Lukim, Mi stap birua bilong yu, O Tairas, na Mi bai mekim planti kantri long kam antap bilong birua long yu, olsem biksi i mekim ol sibruk bilong em long kam antap.
Na ol bai bagarapim olgeta ol banis bilong Tairas, na brukim ol taua bilong en i go daun. Mi tu bai skirapim das bilong em tu i lusim em, na mekim em kamap olsem dispela antap bilong wanpela ston.
Em bai stap wanpela ples bilong opim ol umben long namel bilong biksi. Long wanem, Mi bin toktok long en, GOD Bikpela i tok. Na em bai kamap wanpela kago bilong pait long ol kantri.
Na ol pikinini meri bilong em husat i stap long ples kunai bai ol i kilim i dai long bainat. Na ol bai save long Mi stap Bikpela.
Long wanem, GOD Bikpela i tok olsem, Lukim, Mi bai bringim antap long Tairas Nebukadresar, king bilong Babilon, wanpela king bilong ol king, i kam long hap not, wantaim ol hos, na wantaim ol karis, na wantaim ol man i ran long hos, na ol lain ami, na planti manmeri.
Em bai kilim i dai wantaim bainat ol pikinini meri bilong yu long ples kunai. Na em bai wokim wanpela haus soldia i birua long yu, na hipim wanpela liklik maunten i birua long yu, na litimapim plang bilong han i birua long yu.
Na em bai putim ol ensin bilong bikpela pait i birua long ol banis bilong yu, na wantaim ol akis bilong em em bai brukim daun ol taua bilong yu.
Bikos ol hos bilong em i planti moa yet, das bilong ol bai karamapim yu. Ol banis bilong yu bai seksek long nois bilong ol man i ran long hos, na long ol wil, na long ol karis, taim em bai go insait long ol dua bilong banis bilong yu, olsem ol man i go insait long wanpela biktaun we banis i bruk long en.
Wantaim ol kapa bilong lek bilong ol hos bilong em em bai krungutim olgeta rot bilong yu. Em bai kilim i dai lain manmeri bilong yu long bainat, na ol strongpela haus pait bilong yu bai go daun long graun.
Na ol bai mekim ol planti mani samting bilong yu long kamap wanpela kago bilong pait, na ol kago bilong yu long kamap wanpela prais bilong pait. Na ol bai brukim ol banis bilong yu i go daun, na bagarapim olgeta ol gutpela haus bilong yu. Na ol bai slipim ol ston bilong yu na ol plang bilong yu na das bilong yu insait long namel bilong wara.
Na Mi bai mekim nois bilong ol song bilong yu long pinis. Na ol man bai i no inap harim moa nois bilong ol harp bilong yu.
Na Mi bai mekim yu olsem dispela antap bilong wanpela ston. Yu bai stap wanpela ples bilong opim ol umben antap long en. Ol i no inap wokim yu moa. Long wanem, Mi BIKPELA i bin toktok long en, GOD Bikpela i tok.
¶ GOD Bikpela i tok olsem long Tairas, Ating i yes long ol ailan bai seksek long nois bilong pundaun bilong yu, taim ol dispela man i kisim bagarap i singaut, taim ol i wokim bikpela kilim i dai insait long namel bilong yu?
Nau olgeta hetman bilong biksi bai lusim ol sia king bilong ol i kam daun, na slipim i go ol longpela saket bilong ol, na rausim ol klos bilong ol i gat naispela bilas. Ol bai putim guria long ol yet olsem klos. Ol bai sindaun antap long graun, na ol bai guria long olgeta wan wan liklik hap taim, na kirap nogut long yu.
Na ol bai kirapim wanpela krai sori long yu, na tokim yu, Olsem wanem yu stap bagarap olgeta, husat i bin gat ol man bilong ran long biksi i stap long yu, biktaun i gat namba, husat i bin strong long biksi, em na ol lain i stap insait long em, husat i mekim pret nogut tru bilong ol i stap antap long olgeta husat i raun insait long em!
Nau bai ol ailan i guria long de bilong pundaun bilong yu. Yes, ol dispela ailan i stap long biksi bai pilim wari long pinis bilong yu.
Long wanem, GOD Bikpela i tok olsem, Taim Mi bai mekim yu wanpela biktaun i stap nating olgeta, olsem ol biktaun husat i no gat man i stap long ol, taim Mi bai bringim ples dip i kam antap long yu, na ol bikpela wara bai karamapim yu,
Taim Mi bai bringim yu i go daun wantaim ol husat i go daun insait long dispela bikpela hul, wantaim lain manmeri bilong taim bipo, na taim Mi bai putim yu insait long ol hap daunbilo bilong dispela graun, long ol ples i stap nating olgeta bilong bipo, wantaim ol husat i go daun long dispela bikpela hul, inap long i no gat man i stap long yu. Na Mi bai putim glori long hap bilong ol man i stap laip,
Mi bai mekim yu wanpela samting bilong pret nogut tru, na yu bai i no inap stap moa. Maski ol i painim yu, yet ol bai i no inap olgeta long lukim yu gen, GOD Bikpela i tok.