¶ Na em i kamap olsem long namba 12 yia, long namba 12 mun, long namba wan de bilong mun, long tok bilong BIKPELA i kam long mi, i spik,
Pikinini man bilong man, kirapim wanpela krai sori long Fero, king bilong Isip, na tokim em, Yu stap olsem wanpela yangpela laion bilong ol kantri, na yu stap olsem wanpela weil insait long ol biksi. Na yu kam ausait wantaim ol riva bilong yu, na tantanim ol wara wantaim tupela lek bilong yu, na bagarapim ol riva bilong ol.
GOD Bikpela i tok olsem, Olsem na Mi bai opim umben bilong Mi antap long yu wantaim wanpela lain bilong planti manmeri. Na ol bai bringim yu antap insait long umben bilong Mi.
Nau bai Mi lusim yu antap long dispela hap, Mi bai tromoi yu ausait antap long ples kunai i op, na Mi bai mekim olgeta pisin bilong heven long stap yet antap long yu, na Mi bai pulimapim ol animal bilong dispela graun olgeta wantaim yu.
Na Mi bai slipim mit bilong yu antap long ol maunten, na pulimapim ol ples daun wantaim longpela bilong yu.
Mi bai putim wara tu long dispela hap we yu swim long en wantaim blut bilong yu, yes, i go inap long ol maunten. Na ol riva bai pulap wantaim yu.
Na taim Mi bai putim yu ausait, Mi bai karamapim heven, na mekim ol sta bilong en tudak. Mi bai karamapim san wantaim wanpela klaut, na mun bai i no inap givim lait bilong en.
Olgeta strongpela lait bilong heven bai Mi mekim tudak antap long yu, na putim tudak antap long hap bilong yu, GOD Bikpela i tok.
Mi bai givim hevi tu long ol bel bilong planti manmeri, taim Mi bai bringim bagarap olgeta bilong yu namel long ol kantri, i go insait long ol kantri husat yu no bin save long en.
Yes, Mi bai mekim planti manmeri kirap nogut long yu, na ol king bilong ol bai pret nogut tru bilong tingim yu, taim Mi bai soim soim bainat bilong Mi long ai bilong ol. Na ol bai guria long olgeta wan wan liklik hap taim, olgeta wan wan man long tingim laip bilong em yet, long de bilong pundaun bilong yu.
Long wanem, GOD Bikpela i tok olsem, Bainat bilong king bilong Babilon bai kam antap long yu.
Long ol bainat bilong ol strongpela man bai Mi mekim planti manmeri tru bilong yu long pundaun, dispela lain bilong pretim ol kantri, olgeta bilong ol. Na ol bai kisim ol traipela bilas bilong Isip olsem kago bilong pait, na olgeta planti manmeri tru bilong en bai bagarap olgeta.
Mi bai bagarapim olgeta tu olgeta animal bilong en i stap klostu long ol bikpela wara. Na tu lek bilong man bai i no inap givim wari long ol moa liklik, o ol kapa bilong lek bilong ol animal i no inap givim wari long ol.
Nau bai Mi mekim ol wara bilong ol i go dip, na mekim ol riva bilong ol long ran olsem wel, GOD Bikpela i tok.
Taim Mi bai mekim hap bilong Isip long stap nating olgeta, na dispela kantri bai no gat olgeta long ol samting we em i pulap long en bipo, taim Mi bai paitim olgeta husat i stap insait long en, nau ol bai i save long Mi stap BIKPELA.
Dispela em i dispela krai sori we ol bai yusim long krai sori long em. Ol pikinini meri bilong ol kantri bai krai sori long em. Ol bai krai sori long em, yes, long Isip, na long olgeta planti manmeri tru bilong en, GOD Bikpela i tok.
¶ Na em i kamap olsem tu long namba 12 yia, long namba 15 de bilong mun, long tok bilong BIKPELA i kam long mi, i spik,
Pikinini man bilong man, krai wantaim singaut bilong tingim dispela planti manmeri tru bilong Isip, na tromoi ol i go daun, yes em, na ol pikinini meri bilong ol kantri i gat biknem, i go long ol hap daunbilo bilong dispela graun, wantaim ol husat i go daun long dispela bikpela hul.
Yu naispela tru moa long husat? Go daun, na ol bai slipim yu wantaim ol man i no katim skin.
Ol bai pundaun insait long namel bilong ol husat ol i kilim i dai long bainat. Ol i givim em long bainat. Pulim em na olgeta planti manmeri tru bilong em.
Ol strongpela namel long ol strongpela man bai toktok long em ausait long namel bilong hel wantaim ol husat i helpim em. Ol i go daun, ol i slip taim ol i no bin katim skin, ol ol i kilim i dai long bainat.
Asur i stap long dispela hap na olgeta lain bilong em. Ol matmat bilong em i stap nabaut long em. Olgeta bilong ol ol i kilim i dai, ol i pundaun long bainat.
Ol i husat ol matmat bilong ol ol i putim long ol sait bilong dispela bikpela hul, na ol lain bilong em i stap raun nabaut long matmat bilong em. Olgeta bilong ol ol i kilim i dai, ol i pundaun long bainat, husat i mekim pret nogut tru i kamap long hap bilong lain i stap laip.
I gat Ilam i stap na olgeta planti manmeri tru bilong em raun nabaut long matmat bilong em, olgeta bilong ol ol i kilim i dai, ol i pundaun long bainat, husat i go daun insait long ol hap daunbilo bilong dispela graun taim ol i no bin katim skin, ol husat i mekim pret nogut tru i kamap long hap bilong lain i stap laip. Yet ol i bin karim ol sem bilong ol wantaim ol husat i go daun long dispela bikpela hul.
Ol i bin putim wanpela bet bilong em namel long ol ol i kilim i dai wantaim olgeta planti manmeri tru bilong em. Ol matmat bilong em i stap raun nabaut long em. Olgeta bilong ol i no katim skin, ol ol i kilim i dai long bainat. Maski ol i mekim ol man i stap long hap bilong lain i stap laip i pret nogut tru, yet ol i bin karim sem bilong ol wantaim ol husat i go daun long dispela bikpela hul. Mi putim em insait long namel bilong ol husat ol i kilim i dai.
I gat Mesek i stap, Tubal, na olgeta planti manmeri tru bilong em i stap. Ol matmat bilong em i raun nabaut long en. Olgeta bilong ol i no katim skin, ol ol i kilim i dai long bainat, maski ol i mekim pret nogut tru bilong ol long kamap long hap bilong lain i stap laip.
Na ol bai i no inap slip wantaim ol strongpela man husat i pundaun bilong ol man i no katim skin, husat i go daun long hel wantaim ol samting bilong paitim ol bikpela pait bilong ol. Na ol i bin slipim ol bainat bilong ol aninit long ol het bilong ol, tasol ol sin nogut bilong ol bai stap antap long ol bun bilong ol, maski ol i bin stap pret nogut tru bilong ol strongpela man long hap bilong lain i stap laip.
Yes, Mi bai brukim yu insait long namel bilong ol man i no katim skin, na yu bai slip wantaim ol husat ol i kilim i dai wantaim bainat.
I gat Idom i stap, ol king bilong em, na olgeta hetman bilong em, husat wantaim strong bilong ol ol i slipim ol klostu long ol husat ol i kilim i dai long bainat. Ol bai slip wantaim ol husat i no katim skin, na wantaim ol husat i go daun long dispela bikpela hul.
I gat ol hetman i stap bilong hap not, olgeta bilong ol, na olgeta bilong ol lain Saidon, husat i go daun wantaim ol ol i kilim i dai. Wantaim pret nogut tru bilong ol ol i sem long strong bilong ol. Ol i no katim skin na ol i slip wantaim ol husat ol i kilim i dai long bainat, na karim sem bilong ol wantaim ol husat i go daun long dispela bikpela hul.
Fero bai lukim ol, na bai kisim bel isi long sait bilong olgeta planti manmeri tru bilong em, yes, Fero na olgeta ami bilong em husat ol i kilim i dai long bainat, GOD Bikpela i tok.
Long wanem, Mi bin mekim pret nogut tru bilong Mi kamap long hap bilong lain i stap laip. Na ol bai slipim em long namel bilong ol man i no katim skin wantaim ol husat ol i kilim i dai wantaim bainat, yes, Fero na olgeta planti manmeri tru bilong em, GOD Bikpela i tok.