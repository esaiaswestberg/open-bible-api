¶ Nau long namba wan yia bilong Sairas, king bilong Persia, inap long God i ken inapim tok bilong BIKPELA long maus bilong Jeremaia, BIKPELA i kirapim spirit bilong Sairas, king bilong Persia, inap long em i wokim wanpela autim toksave i go long olgeta hap bilong kingdom bilong em, na putim dispela tu long rait, i spik,
Sairas, king bilong Persia, i tok olsem, God BIKPELA bilong heven i bin givim mi olgeta kingdom bilong dispela graun. Na Em bin givim wok long mi long wokim wanpela haus bilong Em long Jerusalem, dispela i stap long Juda.
Husat i stap namel long yupela bilong olgeta lain manmeri bilong Em? God bilong em i ken stap wantaim em, na larim em i go antap long Jerusalem, dispela i stap long Juda, na wokim haus bilong God BIKPELA bilong Isrel, (Em i God tru,) dispela i stap long Jerusalem.
Na husat man i stap yet long wanem ples we em i stap waira, larim ol man bilong ples bilong em helpim em wantaim silva, na wantaim gol, na wantaim ol kago, na wantaim ol animal, dispela i no kaunim ol ofa long laik bilong bel bilong dispela haus bilong God i stap long Jerusalem.
¶ Nau ol nambawan hetman bilong ol tumbuna papa bilong Juda na Benjamin i kirap, na ol pris, na ol lain Livai, wantaim olgeta husat God i bin kirapim spirit bilong ol, bilong i go antap bilong wokim dispela haus bilong BIKPELA i stap long Jerusalem.
Na olgeta husat i stap nabaut long ol i strongim ol han bilong ol wantaim ol sospen samting bilong silva, wantaim gol, wantaim ol kago, na wantaim ol animal, na wantaim ol samting i dia tumas, dispela i no kaunim olgeta samting ol i givim wantaim bel.
Na tu king Sairas i bringim i kam ausait ol sospen samting bilong haus bilong BIKPELA, dispela Nebukatnesar i bin bringim i kam ausait long Jerusalem, na i bin putim ol long haus bilong ol god bilong em.
Yes, ol dispela Sairas, king bilong Persia, i bin bringim i kam ausait long han bilong Mitredat, wasman bilong samting i dia tru, na kaunim ol i go long Sesbasar, hetman bilong Juda.
Na dispela em i namba bilong ol, 30 bikpela sospen bilong gol, 1,000 bikpela sospen bilong silva, 29 naip,
30 traipela dis bilong gol, ol traipela dis sospen silva bilong namba tu kain 410, na ol arapela sospen samting 1,000.
Olgeta sospen samting bilong gol na silva em i 5,400. Olgeta dispela Sesbasar i bin bringim antap wantaim ol lain bilong kalabus husat ol i bringim antap i lusim Babilon i go long Jerusalem.