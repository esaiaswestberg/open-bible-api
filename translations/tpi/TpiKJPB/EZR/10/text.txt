¶ Nau taim Esra i bin beten pinis, na taim em i bin autim sin pinis, taim em i krai tru na tromoi em yet i go daun long ai bilong haus bilong God, i gat i kam bung long em ausait long Isrel wanpela bikpela bung tru bilong ol manmeri bilong ol man na ol meri na ol pikinini. Long wanem, ol manmeri i krai nogut tru.
Na Sekanaia, pikinini man bilong Jehiel, wanpela bilong ol pikinini man bilong Ilam, i bekim na tokim Esra, Yumi bin sakim lo i birua long God bilong yumi, na yumi bin maritim ol ausait meri bilong ol manmeri bilong dispela hap. Tasol nau i gat hop long Isrel long sait bilong dispela samting.
Olsem na nau larim yumi wokim wanpela kontrak wantaim God bilong yumi bilong rausim i go olgeta dispela maritmeri, na kain lain husat ol i karim, bilong bihainim tok helpim bilong bikman bilong mi, na bilong ol husat i guria long tok strong bilong God bilong yumi. Na larim mipela wokim dispela long bihainim lo.
Kirap. Long wanem, dispela samting i bilong yu. Mipela tu bai stap wantaim yu. Holimpas gutpela strong bilong pait, na mekim.
Nau Esra i kirap, na mekim ol bikpris, ol lain Livai, na olgeta Isrel, long wokim strongpela promis long ol i mas mekim bilong bihainim dispela tok. Na ol i wokim strongpela promis.
¶ Nau Esra i kirap long lusim ai bilong haus bilong God, na i go insait long rum bilong Johanan, pikinini man bilong Eliasip. Na taim em i kam long dispela hap, em i no bin kaikai bret, o dring wara. Long wanem, em i soim sori bilong tingim pasin bilong kalapim lo bilong ol husat ol i bin karim i go.
Na ol i wokim wanpela autim toksave i go long olgeta hap bilong Juda na Jerusalem i go long olgeta pikinini bilong kalabus, inap long ol i mas bungim ol yet wantaim i go long Jerusalem,
Na long husat man i tok nogat long kam bipo long tripela de i lus, bilong bihainim tok helpim bilong ol hetman na ol lapun hetman, olgeta kago bilong em i ken lus, na em yet bai bruk long bung bilong ol manmeri bilong ol husat ol i bin karim i go.
Nau olgeta man bilong Juda na Benjamin i bungim ol yet wantaim i go long Jerusalem bipo long tripela de i lus. Dispela em i namba nain mun, long namba 20 de bilong mun. Na olgeta manmeri i sindaun long rot bilong haus bilong God, na guria bilong tingim dispela samting, na long dispela bikpela ren.
Na pris Esra i sanap, na tokim ol, Yupela i bin kalapim lo, na yupela i bin maritim ol ausait meri, bilong mekim i kamap planti moa dispela pasin bilong sakim lo bilong Isrel.
Olsem na nau autim sin i go long God BIKPELA bilong ol tumbuna papa bilong yupela, na mekim amamas bilong Em. Na brukim yupela yet long ol manmeri bilong dispela hap, na long ol dispela ausait meri yupela i bin maritim.
Nau olgeta bung bilong ol manmeri i bekim na tok wantaim wanpela bikpela nek, Olsem yu bin tok, olsem tasol mipela i mas mekim.
Tasol ol manmeri i planti, na em i wanpela taim bilong planti ren, na mipela i no inap long sanap ausait, na tu dispela em i no wok bilong wanpela de o tupela. Long wanem, mipela i planti husat i bin kalapim lo long dispela samting.
Larim nau ol hetman bilong mipela bilong olgeta dispela bung bilong ol manmeri sanap, na larim olgeta husat i bin maritim ol ausait meri long ol biktaun bilong yumi kam long ol taim ol i makim, na ol lapun hetman bilong olgeta wan wan biktaun wantaim ol, na ol jas bilong ol, inap long strongpela belhat nogut tru bilong God bilong yumi long dispela samting i tanim na lusim yumi.
¶ Jonatan tasol, pikinini man bilong Asahel, na Jahasaia, pikinini man bilong Tikva, i gat wok long sait bilong dispela samting. Na Mesulam na man Livai Sabetai i helpim ol.
Na ol pikinini bilong kalabus i mekim olsem. Na pris Esra, wantaim sampela nambawan hetman bilong ol papa, i bihainim hauslain bilong ol tumbuna papa bilong ol, na olgeta bilong ol i bihainim ol nem bilong ol, i bruk, na sindaun long namba wan de bilong namba ten mun long skelim gut dispela samting.
Na ol i wokim wanpela pinis wantaim olgeta man husat i bin maritim ol ausait meri bipo long namba wan de bilong namba wan mun.
Na namel long ol pikinini man bilong ol pris ol i lukim sampela husat i bin maritim ol ausait meri. Em i olsem, bilong ol pikinini man bilong Jesua, pikinini man bilong Josadak, na ol brata bilong em, Measeaia, na Eliesar, na Jarip, na Gedalaia.
Na ol i givim ol han bilong ol long ol bai rausim i go ol meri bilong ol. Na bikos ol i gat asua, ol i ofaim wanpela sipsip man bilong lain sipsip bilong stretim pasin bilong ol bilong sakim lo.
Na bilong ol pikinini man bilong Imer, Hanani, na Sebadaia.
Na bilong ol pikinini man bilong Harim, Measeaia, na Ilaija, na Semea, na Jehiel, na Usaia.
Na bilong ol pikinini man bilong Pasur, Elioenai, Measeaia, Ismel, Netanel, Josabat, na Elasa.
Na tu bilong ol lain Livai, Josabat, na Simei, na Kelea, (dispela man yet em Kelita,) Petahaia, Juda, na Eliesar.
Bilong ol lain bilong singim song tu, Eliasip. Na bilong ol wasman bilong dua, Salum, na Telem, na Uri.
Na moa tu bilong Isrel, bilong ol pikinini man bilong Paros, Ramaia, na Jesaia, na Malkaia, na Miamin, na Eleasar, na Malkaisa, na Benea.
Na bilong ol pikinini man bilong Ilam, Matanaia, Sekaraia, na Jehiel, na Apdi, na Jeremot, na Elaia.
Na bilong ol pikinini man bilong Satu, Elioenai, Eliasip, Matanaia, na Jeremot, na Sabat, na Asisa.
Bilong ol pikinini man tu bilong Bebai, Jehohanan, Hananaia, Sabai, na Atlai.
Na bilong ol pikinini man bilong Bani, Mesulam, Maluk, na Adea, Jasup, na Seal, na Ramot.
Na bilong ol pikinini man bilong Pahat-moap, Atna, na Kelal, Benea, Measaia, Matanaia, Besalel, na Binui, na Manasa.
Na bilong ol pikinini man bilong Harim, Eliesar, Isaisa, Malkaia, Semea, Simeon,
Benjamin, Maluk, na Semaraia.
Bilong ol pikinini man bilong Hasum, Matenai, Matata, Sabat, Elifelet, Jeremai, Manasa, na Simei.
Bilong ol pikinini man bilong Bani, Meadai, Amram, na Uel,
Benea, Bedeaia, Kelu,
Vanaia, Meremot, Eliasip,
Matanaia, Matenai, na Jeasau,
Na Bani, na Binui, Simei,
Na Selemaia, na Netan, na Adea,
Maknadebai, Sasai, Sarai,
Asarel, na Selemaia, Semaraia,
Salum, Amaraia, na Josep.
Bilong ol pikinini man bilong Nibo, Jeiel, Matitaia, Sabat, Sebina, Jadau, na Joel, Benea.
Olgeta dispela i bin maritim ol ausait meri. Na sampela bilong ol i gat ol meri long husat ol i bin karim ol pikinini.