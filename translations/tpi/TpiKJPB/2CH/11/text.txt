¶ Na taim Reaboam i kam long Jerusalem, em i bungim bilong hauslain bilong Juda na Benjamin 180,000 man ol i makim, husat i strongpela man bilong bikpela pait, bilong pait birua long Isrel, inap long em i ken bringim kingdom gen long Reaboam.
Tasol tok bilong BIKPELA i kam long Semea, man bilong God, i spik,
Toktok i go long Reaboam, pikinini man bilong Solomon, king bilong Juda, na long olgeta Isrel long Juda na Benjamin, i spik,
BIKPELA i tok olsem, Yupela i no ken go antap, o pait birua long ol brata bilong yupela. Yupela olgeta wan wan man go bek long haus bilong em. Long wanem, dispela samting Mi mekim. Na ol i bihainim ol toktok bilong BIKPELA, na go bek i lusim pasin bilong birua long Jeroboam.
Na Reaboam i stap long Jerusalem, na wokim ol biktaun bilong pait long lukautim insait long Juda.
Em i wokim, yes, Betlehem, na Etam, na Tekoa,
Na Bet-sur, na Soko, na Adulam,
Na Gat, na Maresa, na Sif,
Na Adoraim, na Lekis, na Aseka,
Na Sora, na Aisalon, na Hibron, dispela i stap long Juda na long Benjamin, ol biktaun i gat banis.
Na em i strongim bilong pait ol strongpela ples hait, na putim ol kepten long ol, na ol bakstua bilong kaikai, na bilong wel na wain.
Na long olgeta wan wan biktaun em i putim ol plang na ol spia bilong tromoi, na mekim ol i strong planti moa yet, taim em i gat Juda na Benjamin long sait bilong em.
¶ Na ol pris na ol lain Livai husat i stap long olgeta Isrel i go long em ausait long olgeta hap arere bilong ol.
Long wanem, ol lain Livai i lusim ol arere bilong biktaun bilong ol na holimpas bilong ol, na ol i kam long Juda na Jerusalem. Long wanem, Jeroboam na ol pikinini man bilong em i bin rausim ol long mekim wok bilong wok bilong pris i go long BIKPELA.
Na em i makim bilong em ol pris bilong ol ples antap, na bilong ol spirit nogut, na bilong ol pikinini bulmakau, dispela em i bin wokim.
Na bihain long ol, ausait long olgeta lain bilong Isrel, ol kain man husat i putim ol bel bilong ol bilong painim God BIKPELA bilong Isrel i kam long Jerusalem, bilong sakrifais i go long God BIKPELA bilong ol tumbuna papa bilong ol.
Olsem na ol i strongim kingdom bilong Juda, na mekim Reaboam, pikinini man bilong Solomon, strong, tripela yia. Long wanem, tripela yia ol i wokabaut long rot bilong Devit na Solomon.
Na Reaboam i kisim long em Mahalat, pikinini meri bilong Jerimot, pikinini man bilong Devit, bilong maritim, na Abihail, pikinini meri bilong Eliap, pikinini man bilong Jesi,
Husat i karim ol pikinini long em, Jeus, na Samaraia, na Saham.
Na bihain long em em i kisim Meaka, pikinini meri bilong Apsalam, husat i karim long em Abaisa, na Atai, na Sisa, na Selomit.
Na Reaboam i laikim tru Meaka, pikinini meri bilong Apsalam, antap moa long olgeta meri bilong em na ol namba tu lain meri bilong em. (Long wanem, em i kisim 18 meri, na 60 namba tu lain meri. Na em i kamapim 28 pikinini man na 60 pikinini meri.)
Na Reaboam i mekim Abaisa, pikinini man bilong Meaka, nambawan, long stap hetman namel long ol brata bilong em. Long wanem, em i gat tingting long mekim em king.
Na em i yusim save tru, na brukim nabaut olgeta pikinini bilong em i go namel long olgeta hap bilong Juda na Benjamin, i go long olgeta wan wan biktaun i gat banis. Na em i givim ol kaikai i planti moa yet. Na em i gat laik long maritim planti meri.