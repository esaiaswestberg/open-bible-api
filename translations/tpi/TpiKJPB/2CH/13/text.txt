¶ Na long namba 18 yia bilong king Jeroboam Abaisa i stat long bosim kingdom long Juda.
Em i bosim kingdom tripela yia long Jerusalem. Nem bilong mama bilong en tu em Mikea, pikinini meri bilong Uriel bilong Gibia. Na i gat bikpela pait namel long Abaisa na Jeroboam.
Na Abaisa i putim pait long lain wantaim wanpela ami bilong ol strongpela man bilong pait bilong bikpela pait, yes, 400,000 man ol i makim. Jeroboam tu i putim pait long lain i birua long em wantaim 800,000 man ol i makim, husat i ol strongpela man tru bilong pait.
Na Abaisa i sanap antap long maunten Semaraim, dispela i stap long maunten Ifraim, na tok, Harim mi, yu Jeroboam, na olgeta Isrel,
Ating i yes long yupela i mas save long God BIKPELA bilong Isrel i givim kingdom long bosim Isrel i go long Devit oltaim oltaim, yes, i go long em na long ol pikinini man bilong em, long wanpela kontrak bilong sol?
Yet Jeroboam, pikinini man bilong Nibat, wokboi bilong Solomon, pikinini man bilong Devit, i kirap, na em i bin bikhet i birua long bikman bilong em.
Na i gat i bung long em ol hambak man nating, ol pikinini bilong Belial, na ol i bin strongim ol yet i birua long Reaboam, pikinini man bilong Solomon, taim Reaboam em i yangpela na bel bilong em i no strong, na em i no inap long sanap strong na birua long ol.
Na nau yupela i gat tingting long sanap strong na birua long kingdom bilong BIKPELA long han bilong ol pikinini man bilong Devit. Na yupela stap wanpela bikpela lain tru, na i gat wantaim yupela ol pikinini bulmakau gol, dispela Jeroboam i wokim bilong yupela bilong ol god.
Ating i yes long yupela i tromoi ol pris bilong BIKPELA i go ausait, ol pikinini man bilong Eron, na ol lain Livai, na yupela i bin mekim bilong yupela ol pris i bihainim kastam bilong ol kantri bilong ol arapela hap, inap long husat man i kam bilong mekim em yet holi wantaim wanpela yangpela bulmakau man na sevenpela sipsip man, dispela stret i ken stap wanpela pris bilong ol husat i no ol god?
Tasol long sait bilong mipela, BIKPELA i stap God bilong mipela, na mipela i no bin givim baksait long Em. Na ol pris, husat i wokim wok i go long BIKPELA, em ol pikinini man bilong Eron, na ol lain Livai i mekim wok long ol wok bilong ol.
Na ol i kukim i go long BIKPELA olgeta wan wan moning na olgeta wan wan apinun tru ol sakrifais i kuk olgeta na switpela insens. Bret bilong soim tu ol i putim long lain antap long tebol i klin, na ol stik kandel gol wantaim ol lam bilong en, long kukim olgeta wan wan apinun tru. Long wanem, mipela holimpas wok bilong BIKPELA, God bilong mipela. Tasol yupela bin givim baksait long Em.
Na, lukim, God Em Yet em i stap wantaim mipela bilong stap kepten bilong mipela, na ol pris bilong Em wantaim ol biugel i wokim nois bilong singaut strong long tandok i birua long yupela. O ol pikinini bilong Isrel, yupela i no ken pait birua long God BIKPELA bilong ol tumbuna papa bilong yupela. Long wanem, yupela bai i no inap long kamap gutpela.
¶ Tasol Jeroboam i mekim wanpela lain bilong wet hait i kam nabaut baksait long ol. Olsem na ol i stap long ai bilong Juda, na lain pait hait i stap baksait long ol.
Na taim Juda i lukluk i go bek, lukim, pait i stap long fran na long baksait. Na ol i singaut i go long BIKPELA, na ol pris i wokim nois wantaim ol biugel.
Nau ol man bilong Juda i wokim wanpela singaut. Na taim ol man bilong Juda i singaut, em i kamap olsem, long God i paitim Jeroboam na olgeta Isrel long ai bilong Abaisa na Juda.
Na ol pikinini bilong Isrel i ranawe long ai bilong Juda. Na God i givim ol i go long han bilong ol.
Na Abaisa na ol lain bilong em i kilim ol i dai wantaim wanpela bikpela kilim i dai tru. Olsem na i gat i pundaun i dai pinis bilong Isrel 500,000 man ol i makim.
Olsem tasol God i bringim ol pikinini bilong Isrel aninit long dispela taim, na ol pikinini bilong Juda i win, bilong wanem, ol i malolo antap long God BIKPELA bilong ol tumbuna papa bilong ol.
Na Abaisa i ran bihainim Jeroboam, na kisim ol biktaun long em, Betel wantaim ol taun bilong en, na Jesana wantaim ol taun bilong en, na Efrain wantaim ol taun bilong en.
Na tu Jeroboam i no bin kamap strong gen long ol de bilong Abaisa. Na BIKPELA i paitim em, na em i dai pinis.
Tasol Abaisa i wok long kamap strongpela, na maritim 14 meri, na kamapim 22 pikinini man na 16 pikinini meri.
Na olgeta arapela wok bilong Abaisa, na ol rot bilong em, na ol toktok bilong em, ol i raitim long stori bilong profet Ido.