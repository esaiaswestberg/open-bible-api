¶ Nau em i kamap olsem long namba tri de, long Esta i putim naispela klos kwin bilong em, na sanap long ples op insait bilong haus bilong king, i pas klostu long haus bilong king. Na king i sindaun antap long sia king bilong em insait long haus king, i pas klostu long dua bilong banis bilong haus.
Na em i stap olsem, taim king i lukim kwin Esta i sanap long ples op, long meri i kisim gutpela amamas long ai bilong em. Na king i holim i go long Esta dispela stik king gol i stap long han bilong em. Olsem na Esta i wok long go klostu, na tasim antap bilong stik king.
Nau king i tokim em, Yu laikim wanem, kwin Esta? Na askim bilong yu em i wanem? Mi bai givim dispela long yu, yes, inap long namba tu hap bilong kingdom.
Na Esta i bekim tok, Sapos em i luk olsem i gutpela long ai bilong king, larim king na Haman i kam tude i go long dispela naispela bikpela kaikai mi bin redim bilong em.
Nau king i tok, Mekim Haman long go hariap, inap long em i ken mekim olsem Esta i bin tok. Olsem na king na Haman i kam long dispela naispela bikpela kaikai Esta i bin redim.
Na king i tokim Esta long dispela naispela bikpela kaikai wain, Strongpela askim bilong yu em i wanem? Na mi bai oraitim dispela long yu. Na askim bilong yu em i wanem? Yes, inap long namba tu hap bilong kingdom, dispela ol man bai mekim.
Nau Esta i bekim, na tok, Strongpela askim na askim bilong mi em i olsem,
Sapos mi bin painim pinis gutpela amamas long ai bilong king, na sapos em i amamasim bel bilong king bilong oraitim strongpela askim bilong mi, na bilong wokim askim bilong mi, larim king na Haman i kam long dispela naispela bikpela kaikai mi bai redim bilong ol, na mi bai mekim tumora olsem king i bin toktok.
¶ Nau Haman i go ausait long dispela de wantaim amamas tru na wantaim bel i amamas. Tasol taim Haman i lukim Mordekai long dua bilong banis bilong king, long em i no sanap, o muv liklik long tingim em, em i pulap long bel nogut i birua long Mordekai.
Tasol Haman i holim bek em yet. Na taim em i kam long haus, em i salim tok na singautim ol wantok bilong em, na meri bilong em Seres.
Na Haman i tokim ol long glori bilong ol planti mani samting bilong em, na bilong ol pikinini bilong em i planti tru, na olgeta samting we insait long ol king i bin litimapim em i go antap, na long em i bin mekim em i go antap olsem wanem i winim ol hetman na ol wokboi bilong king.
Haman i tok moa tu, Yes, kwin Esta i no bin larim wanpela man i kam insait wantaim king i go long dispela naispela bikpela kaikai em i bin redim, mi yet tasol. Na tumora em i singautim mi bilong kam long em tu wantaim king.
Tasol olgeta dispela i no helpim mi liklik, taim mi lukim yet olsem dispela Ju Mordekai i sindaun long dua bilong banis bilong king.
Nau Seres, meri bilong em, na olgeta wantok bilong em, i tokim em, Larim ol i wokim wanpela ples bilong hangamapim man i antap olsem 50 kyubit, na tumora yu toktok long king long Mordekai i ken hangamap antap long en. Nau yu go insait wantaim amamas wantaim king i go long dispela naispela bikpela kaikai. Na dispela samting i amamasim bel bilong Haman. Na em i mekim ol long wokim ples bilong hangamapim man.