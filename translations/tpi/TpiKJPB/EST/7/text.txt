¶ Olsem na king na Haman i kam long naispela bikpela kaikai wantaim kwin Esta.
Na king i tok gen i go long Esta long namba tu de long naispela bikpela kaikai wain, Strongpela askim bilong yu em i wanem, kwin Esta? Na mi bai oraitim long yu. Na askim bilong yu em i wanem? Na dispela bai go long yu, yes, inap long namba tu hap bilong kingdom.
Nau kwin Esta i bekim na tok, Sapos mi bin painim pinis gutpela amamas long ai bilong yu, O king, na sapos em i amamasim bel bilong king, larim ol i givim mi laip bilong mi long strongpela askim bilong mi, na ol lain bilong mi long askim bilong mi.
Long wanem, ol i salim mipela, mi na ol lain bilong mi, long ol i ken bagarapim mipela olgeta, long ol i ken kilim mipela i dai, na long ol i ken i dai olgeta. Tasol sapos ol i bin salim mipela long kamap ol wokboi nating na ol wokmeri nating, mi bin pasim maus bilong mi, maski birua i no inap long stretim dispela bagarap bilong ol samting bilong king.
Nau king Ahasuerus i bekim na tokim kwin Esta, Em i husat, na em i stap we, husat i gat bikhet tingting insait long bel bilong em bilong mekim olsem?
Na Esta i tok, Man i birua long mipela na birua em i dispela man nogut Haman. Nau Haman i pret long ai bilong king na kwin.
¶ Na king, taim em i kirap na lusim bikpela kaikai wain long belhat tru bilong em, i go insait long gaden bilong haus king. Na Haman i sanap bilong wokim askim bilong laip bilong em long kwin Esta. Long wanem, em i luksave long king i pasim tok long em yet long mekim samting nogut i birua long em.
Nau king i kam bek ausait long gaden bilong haus king i go insait long ples bilong naispela bikpela kaikai wain. Na Haman i bin pundaun antap long bet we Esta i stap antap long en. Nau king i tok, Ating em bai bagarapim kwin tu long ai bilong mi insait long haus? Taim stret long dispela tok i kam ausait long maus bilong king, ol i karamapim pes bilong Haman.
Na Harbona, wanpela bilong ol man bilong bosim ol rum, i tok long ai bilong king, Lukim tu, ples bilong hangamapim man i antap 50 kyubit, dispela Haman i bin wokim bilong Mordekai, husat i bin toktok gutpela bilong helpim king, i sanap long haus bilong Haman. Nau king i tok, Hangamapim em long en.
Olsem na ol i hangamapim Haman long dispela ples bilong hangamapim man em i bin redim bilong Mordekai. Nau belhat tru bilong king i go kol.