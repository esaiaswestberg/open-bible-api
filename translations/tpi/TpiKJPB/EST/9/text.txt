¶ Nau long namba 12 mun, em i olsem, mun Adar, long namba 13 de bilong en stret, taim tok strong bilong king na strongpela tokaut bilong em i wok long kam klostu long ol i mekim i kamap, long de long ol birua bilong ol Ju i gat hop long ol bai gat pawa antap long ol, (maski em i tanim i kamap narakain, long ol Ju i gat pawa long bosim ol lain husat i hetim ol,)
Ol Ju i bungim ol yet wantaim insait long ol biktaun bilong ol long olgeta hap bilong olgeta provins bilong king Ahasuerus, long putim han antap long kain lain husat i painim rot bilong givim pen long ol. Na i no gat man husat i inap long sanap strong na birua long ol. Long wanem, pret bilong ol i pundaun antap long olgeta manmeri.
Na olgeta hetman bilong ol provins, na ol namba tu hetman, na ol tultul, na ol ofisa bilong king, i helpim ol Ju. Bilong wanem, pret bilong Mordekai i pundaun antap long ol.
Long wanem, Mordekai em i bikman insait long haus bilong king, na biknem tru bilong em i go ausait i go long olgeta hap bilong olgeta provins. Long wanem, dispela man Mordekai i wok long kamap bikpela na bikpela moa.
Olsem tasol ol Ju i paitim olgeta birua bilong ol wantaim paitim bilong bainat, na bikpela kilim i dai, na bagarap olgeta, na mekim wanem samting ol i gat laik i go long ol husat i hetim ol.
Na long haus king Susan ol Ju i bin kilim i dai na bagarapim olgeta 500 man.
Na Parsandata, na Dalfon, na Aspata,
Na Porata, na Adalia, na Aridata,
Na Parmasta, na Arisai, na Aridai, na Vajesata,
Tenpela pikinini man bilong Haman, pikinini man bilong Hamedata, birua bilong ol Ju, ol i kilim i dai. Tasol long ol kago bilong pait ol i no putim han bilong ol.
Long dispela de namba bilong ol husat ol i kilim i dai long haus king Susan ol i bringim long ai bilong king.
Na king i tokim kwin Esta, Ol Ju i bin kilim i dai na bagarapim olgeta 500 man long haus king Susan, na tenpela pikinini man bilong Haman. Ol i bin mekim wanem long olgeta arapela hap bilong ol provins bilong king? Nau strongpela askim bilong yu em i wanem? Na mi bai oraitim long yu. O, askim moa bilong yu em i wanem? Na dispela ol bai mekim.
Nau Esta i tok, Sapos em i amamasim bel bilong king, larim em oraitim ol Ju husat i stap long Susan bilong mekim tumora tu bilong bihainim dispela strongpela tokaut bilong tude, na larim ol i hangamapim tenpela pikinini man bilong Haman long ples bilong hangamapim man.
Na king i tok strong olsem dispela i mas kamap. Na ol i givim dispela strongpela tokaut long Susan. Na ol i hangamapim tenpela pikinini man bilong Haman.
Long wanem, ol Ju husat i stap long Susan i bungim ol yet wantaim long namba 14 de tu bilong mun Adar, na kilim i dai 300 man long Susan. Tasol long ol prais bilong pait ol i no putim han bilong ol.
Tasol ol arapela Ju, husat i stap long ol provins bilong king, i bungim ol yet wantaim, na sanap bilong lukautim ol laip bilong ol, na i gat malolo long ol birua bilong ol, na kilim i dai bilong ol birua bilong ol 75,000. Tasol ol i no putim ol han bilong ol long ol prais bilong pait,
Long namba 13 de bilong mun Adar. Na long namba 14 de bilong en stret ol i malolo, na makim dispela wanpela de bilong bikpela kaikai na amamas.
Tasol ol Ju husat i stap long Susan i bung wantaim long namba 13 de bilong en, na long namba 14 bilong en. Na long namba 15 de bilong en stret ol i malolo, na makim dispela wanpela de bilong bikpela kaikai na amamas.
Olsem na ol Ju bilong ol vilis, husat i stap long ol taun i no gat banis, i mekim namba 14 de bilong mun Adar wanpela de bilong amamas na bikpela kaikai, na wanpela gutpela de, na bilong salim ol hap skel wanpela i go long narapela.
¶ Na Mordekai i raitim ol dispela samting, na salim ol pas i go long olgeta Ju husat i stap long olgeta provins bilong king Ahasuerus, klostu na longwe wantaim,
Long makim strong dispela namel long ol, inap long ol mas holimpas namba 14 de bilong mun Adar, na namba 15 de bilong en stret, olgeta wan wan yia,
Olsem ol de we ol Ju i malolo insait long ol long ol birua bilong ol, na long dispela mun i tanim long ol long lusim bel hevi i kamap amamas tru, na i lusim soim sori i kamap wanpela gutpela de. Ol i makim inap long ol i ken makim ol ol de bilong bikpela kaikai na amamas tru, na bilong salim ol hap skel wanpela i go long narapela, na ol presen long ol rabisman.
Na ol Ju i mekim pinis olsem ol i bin stat long mekim, na olsem Mordekai i bin raitim i go long ol.
Bilong wanem, Haman, pikinini man bilong Hamedata, man Egak, birua bilong olgeta Ju, i bin kamapim plen i birua long ol Ju bilong bagarapim ol olgeta. Na em i bin tromoi Pur, em i olsem, dispela satu, bilong kaikai ol olgeta, na bilong bagarapim ol olgeta.
Tasol taim Esta i kam long ai bilong king, em i tok strong long ol pas long plen nogut bilong em, dispela em kamapim plen long en i birua bilong ol Ju, i ken kam bek antap long het bilong em yet, na long em na ol pikinini man bilong em i ken hangamap long ples bilong hangamapim man.
Olsem na ol i kolim nem bilong ol dispela de Purim bilong bihainim nem Pur. Olsem na olgeta toktok bilong dispela pas, na bilong dispela samting ol i bin lukim long sait bilong dispela samting, na dispela i bin kam antap long ol,
Ol Ju i makim, na kisim antap long ol, na antap long tumbuna pikinini bilong ol, na antap long olgeta kain husat husat i bungim ol yet i go long ol, inap long em i no ken fel, long ol i ken holimpas dispela tupela de bilong bihainim ol rait bilong ol, na bilong bihainim taim ol i makim bilong ol olgeta wan wan yia.
Na long ol i ken holim tingim long ol dispela de na holimpas ol i go long olgeta wan wan lain tumbuna, olgeta wan wan famili, na olgeta wan wan provins, na olgeta wan wan biktaun, na long ol dispela de bilong Purim i no ken fel namel long ol Ju, o samting bilong holim tingting long ol i no inap i dai olgeta long tumbuna pikinini bilong ol.
Nau kwin Esta, pikinini meri bilong Abihail, na Ju Mordekai, i rait wantaim olgeta namba, bilong tok yes long dispela namba tu pas bilong Purim.
Na em i salim ol pas i go long olgeta Ju, long dispela 127 provins bilong kingdom bilong Ahasuerus, wantaim ol toktok bilong bel isi na tok i tru,
Bilong tok yes long ol dispela de bilong Purim long ol taim ol i makim bilong ol, bilong bihainim olsem Ju Mordekai na kwin Esta i bin tok strong long ol, na olsem ol i bin givim strongpela tokaut bilong ol yet na bilong tumbuna pikinini bilong ol, bilong ol samting bilong tambuim kaikai na krai bilong ol.
Na strongpela tokaut bilong Esta i tok yes long ol dispela samting bilong Purim. Na ol i raitim dispela long buk.