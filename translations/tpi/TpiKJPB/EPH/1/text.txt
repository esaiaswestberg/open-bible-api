¶ Pol, wanpela aposel bilong Jisas Kraist long laik bilong God, i go long ol seint husat i stap long Efesas, na long ol man yu inap bilip long ol insait long Kraist Jisas.
Marimari i ken stap long yupela, na bel isi, i kam long God, Papa bilong yumi, na i kam long Bikpela Jisas Kraist.
¶ Blesing i stap long God na Papa bilong Bikpela bilong yumi Jisas Kraist, husat i bin blesim yumi wantaim olgeta blesing long sait bilong spirit long ol ples antap long heven insait long Kraist,
Bilong bihainim olsem em i bin makim yumi insait long em bipo long stat bilong ol as ston bilong dispela graun, inap long yumi ken stap holi na i no gat asua long ai bilong em long laikim tru,
Taim em i bin makim yumi bipo yet long kisim nem pikinini long wok bilong Jisas Kraist i go long em yet, bilong bihainim gutpela amamas bilong laik bilong em,
I go long biknem bilong glori bilong marimari bilong em, we insait long en em i bin mekim yumi orait long ai bilong em insait long man i stap klostu tru long bel.
Insait long husat yumi gat pasin bilong baim bek long wok bilong blut bilong em, pasin bilong lusim ol sin, bilong bihainim ol samting i dia tru bilong marimari bilong em,
We long en em i bin pulap tru i go long yumi long olgeta save tru na pasin bilong yusim save,
Taim em i mekim yumi save long samting hait bilong laik bilong em, bilong bihainim gutpela amamas bilong em, dispela em i bin wokim tingting long en insait long em yet.
Inap long insait long wok bilong tilim bilong ol taim i pulap em i ken bungim wantaim, insait long wanpela, olgeta samting insait long Kraist, dispela i stap long heven, na dispela i stap long dispela graun wantaim, yes, insait long em.
Insait long husat tu yumi bin kisim samting papa i givim pikinini, taim em i makim yumi bipo yet bilong bihainim dispela tingting bilong mekim samting bilong em husat i wokim olgeta samting i bihainim tok helpim bilong laik bilong em yet.
Inap long yumi ken stap long go long biknem bilong glori bilong em, husat pastaim i putim bilip long Kraist.
Long husat yupela tu i putim bilip, bihain long yupela i harim tok bilong tok tru, gutnius bilong kisim bek bilong yupela. Long husat tu bihain long yupela i bin bilip, God i pasim yupela wantaim dispela Spirit holi bilong promis,
Husat i promis bilong samting Papa i givim pikinini bilong yumi inap long pasin bilong baim bek bilong dispela samting em i baim bilong holim, i go long biknem bilong glori bilong em.
¶ Olsem na mi tu, bihain long mi harim stori long bilip tru bilong yupela insait long Bikpela Jisas, na laikim tru i go long olgeta seint,
I no lusim pasin long givim tok tenkyu long God long yupela, taim mi kolim ol nem bilong yupela long ol prea bilong mi.
Inap long God bilong Bikpela bilong yumi Jisas Kraist, Papa bilong glori, i ken givim i go long yupela dispela spirit bilong save tru na kamapim tok hait insait long save bilong em,
Taim ol ai bilong gutpela save bilong yupela i kisim lait, inap long yupela i ken save wanem samting em i hop bilong singaut bilong em, na wanem ol samting i dia tru bilong glori bilong samting papa i givim pikinini bilong em long ol seint,
Na wanem samting em i planti moa yet bilong bikpela bilong pawa bilong em i kam long yumi husat i bilip, bilong bihainim wok bilong strongpela pawa bilong em,
Dispela em i wokim insait long Kraist, taim em i kirapim em long dai, na putim em long han sut bilong em yet long ol ples long heven,
Antap longwe moa long olgeta hetman bilong gavman, na pawa, na strong, na biknem bilong bosim, na olgeta wan wan nem long ol i kolim, i no long dispela graun nau tasol, tasol tu long dispela samting long kamap bihain.
Na em i bin putim olgeta samting aninit long tupela fut bilong em, na givim em long stap het long bosim olgeta samting long sios,
Dispela em i bodi bilong em, dispela pulap bilong em husat i pulimapim olgeta long olgeta.