¶ Long dispela as mi Pol, kalabusman bilong Jisas Kraist bilong helpim yupela ol man i no Ju,
Sapos yupela i bin harim stori long wok bilong tilim marimari bilong God, dispela em i givim long mi i go long yupela,
Olsem long wok bilong soim samting ples klia em i bin mekim mi long save long dispela samting hait, (olsem mi raitim long yupela bipo long ol wan wan tok,
We long en, taim yupela i ritim, yupela i ken kisim save long save bilong mi long samting hait bilong Kraist)
Dispela long ol arapela taim God i no mekim ol pikinini man bilong man long save long en, olsem em i kamap ples klia nau long ol aposel holi na ol profet bilong em long wok bilong Spirit,
Long ol man i no Ju i ken stap ol wan lain bilong kisim samting papa i givim pikinini, na bilong dispela bodi stret, na ol man i kisim hap bilong promis bilong em insait long Kraist long wok bilong gutnius,
We long en God i mekim mi wanpela wokman, bilong bihainim presen bilong marimari bilong God em i givim mi long pawa i wok wantaim pawa bilong em.
Long mi, husat i stap liklik moa long las man bilong olgeta seint, em i givim dispela marimari, inap long mi ken autim tok namel long ol man i no Ju ol dispela samting i dia tru bilong Kraist ol man i no inap painimaut olgeta,
Na long mekim olgeta man luksave long pasin poroman bilong dispela samting hait em i wanem samting, dispela em i bin haitim insait long God i stat long stat bilong dispela graun, husat i kamapim olgeta samting long nating long wok bilong Jisas Kraist,
Long dispela as, long nau long ol hetman bilong gavman na ol man i gat pawa long ol ples long heven, long wok bilong sios, i ken save long dispela planti kain kain save tru bilong God,
Bilong bihainim dispela tingting bilong mekim samting oltaim oltaim em i tingting bilong mekim insait long Kraist Jisas, Bikpela bilong yumi.
Long husat yumi gat pasin bilong i no pret na yumi ken go long em wantaim strongpela bilip long wok bilong bilip tru bilong em.
Olsem na mi gat laik long yupela i no ken hap i dai long ol bikpela hevi bilong mi bilong helpim yupela, dispela em i glori bilong yupela.
¶ Long dispela as mi lindaunim tupela skru bilong mi i go long Papa bilong Bikpela bilong yumi Jisas Kraist,
Long husat dispela famili olgeta bilong heven na dispela graun i kisim nem,
Inap long em i ken oraitim yupela, bilong bihainim ol samting i dia tru bilong glori bilong em, long yupela i ken kisim strong wantaim strong long wok bilong Spirit bilong em insait long dispela insait man,
Inap long Kraist i ken stap insait long ol bel bilong yupela long wok bilong bilip tru, inap long yupela, taim yupela i gat ol rop daunbilo na i strong tru insait long laikim tru,
I ken stap inap long save wantaim olgeta seint long brait, na longpela, na dip, na antap em i wanem,
Na long yupela i ken save laikim tru bilong Kraist, dispela i winim save bilong man, inap long yupela i ken pulap wantaim olgeta samting God i pulap long en.
Nau i go long em husat i inap long mekim samting i planti moa yet tru antap long olgeta samting yumi askim o tingim, bilong bihainim dispela pawa i wok insait long yumi,
Long em glori i ken stap insait long sios long wok bilong Kraist Jisas namel long olgeta taim bihain, taim dispela graun i no gat pinis. Amen.