¶ Ol bosman, givim long ol wokboi bilong yupela dispela samting i stretpela na i gat wanmak stret, taim yupela i save long yupela tu i gat wanpela Bosman long heven.
¶ Stap yet long prea, na was long dispela stret wantaim pasin bilong givim tok tenkyu.
Wankain olsem beten tu long mipela, inap long God i ken opim long mipela wanpela dua bilong pasin bilong toktok, long toktok long samting hait bilong Kraist, long dispela tu mi stap long ol kalabus,
Inap long mi ken mekim dispela kamap ples klia, olsem mi mas toktok.
¶ Wokabaut insait long pasin bilong save tru i go long ol husat i stap ausait, taim yupela i baim bek taim.
Larim ol toktok bilong yupela i stap olgeta taim wantaim marimari, na i ken kisim gutpela test wantaim sol, inap long yupela i ken save long yupela i mas bekim tok long olgeta wan wan man olsem wanem.
¶ Tikikas bai tokaut long yupela long olgeta sindaun bilong mi, husat em i wanpela brata i stap klostu tru long bel, na wanpela wokman yu inap bilip long em na wanwok insait long Bikpela,
Husat mi bin salim long yupela long dispela wankain as stret, inap long em i ken save long sindaun bilong yupela, na givim bel isi long ol bel bilong yupela,
Wantaim Onisimas, wanpela brata yu inap bilip long em na i stap klostu tru long bel, husat i wanpela bilong yupela. Ol bai mekim yupela long save long olgeta dispela samting mipela i mekim long hia.
Aristakas, wan kalabus bilong mi, i salim gude long yupela, na Markus, pikinini man bilong susa bilong Banabas, (long sait bilong husat yupela i kisim ol tok strong, sapos em i kam long yupela, kisim em.)
Na Jisas, husat ol i kolim Jastas, husat i bilong lain bilong katim skin. Ol dispela tasol em ol wanwok bilong mi long kingdom bilong God, husat i bin givim bel isi long mi.
Epafras, husat i wanpela bilong yupela, wanpela wokboi bilong Kraist, i salim gude long yupela, husat olgeta taim i save hatwok long helpim yupela long ol prea, inap long yupela i ken sanap inap tru na pulap pinis long olgeta laik bilong God.
Long wanem, mi stap witnes bilong em, long em i gat bikpela strongpela tingting long yupela, na ol husat i stap long Leodisia, na ol husat i stap long Hierapolis.
Luk, dokta i stap klostu tru long bel, na Dimas, i tok gude long yupela.
Tok gude long ol brata husat i stap long Leodisia, na Nimfas, na dispela sios i stap long haus bilong em.
Na taim ol i ritim dispela pas namel long yupela, mekim long ol i ken ritim tu long sios bilong ol lain Leodisia. Na wankain olsem long yupela i ken ritim pas i kam long Leodisia.
Na tokim Arkipas, Was gut long dispela wok yu bin kisim long Bikpela, inap long yu inapim dispela.
Tok gude i kam long han bilong mi Pol. Holim tingting long ol kalabus bilong mi. Marimari i ken stap wantaim yupela. Amen.