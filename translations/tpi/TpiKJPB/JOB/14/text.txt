¶ Man husat mama i karim i no stap planti de, na em i pulap long trabel.
Em i kam ausait olsem wanpela plaua, na Yu katim em i go daun. Em i ranawe tu olsem wanpela tewel bilong san, na em i no go yet.
Na ating Yu opim tupela ai bilong Yu long kain man olsem, na bringim mi i go long kot wantaim Yu?
Husat i ken bringim wanpela klinpela samting i kam ausait long wanpela samting i no klin? I no gat wanpela.
Taim yumi luksave olsem ol de bilong em Yu makim pinis, namba bilong ol mun bilong em i stap wantaim Yu, Yu bin makim mak bilong arere bilong em, inap long em i no inap abrusim.
Tanim na lusim em, inap long em i ken malolo, inap long em bai inapim, olsem wanpela man Yu baim long wok, de bilong em.
¶ Long wanem, diwai i gat hop, sapos ol i katim i go daun, long em bai putim kru gen, na long han i no strong bilong en bai i no inap long pinis.
Maski rop daunbilo bilong en i wok long kamap lapun insait long graun, na as diwai bilong en i dai long graun,
Yet long smel bilong wara em bai putim kru, na mekim ol han bilong en kamap olsem wanpela samting ol i planim.
Tasol man i dai, na pinis isi isi. Yes, man i lusim spirit bilong em, na em i stap we?
Olsem ol wara i fel long biksi, na tait i pinis na i go drai,
Olsem tasol man i slipim bodi, na em i no kirap. Inap long ol heven i no stap moa, ol bai i no inap kirap, o i gat wanpela i kirapim ol long slip bilong ol.
O sapos Yu ken haitim mi long matmat, long Yu ken mekim mi stap hait, inap long belhat tru bilong Yu i pinis, long Yu ken makim mi wanpela taim, na tingim mi gen!
Sapos wanpela man i dai pinis, bai em i stap laip gen? Olgeta de bilong taim Yu makim bilong mi bai mi wet, inap long senis bilong mi i kam.
Yu bai singaut, na mi bai bekim Yu. Yu bai gat wanpela laik i go long wok bilong ol han bilong Yu.
¶ Long wanem, nau Yu kaunim ol step bilong mi. Ating i yes long Yu was antap long sin bilong mi?
Pasin bilong mi bilong kalapim lo i pas insait long wanpela bek, na Yu samapim ol sin nogut bilong mi.
Na tru tumas, maunten i pundaun i kamap samting nating, na ston Yu rausim long ples bilong en.
Ol wara i mekim ol ston i go liklik. Yu wasim i go ol dispela samting i kamap bikpela ausait long das bilong dispela graun. Na Yu bagarapim hop bilong man olgeta.
Yu winim em oltaim oltaim, na em i dai i go. Yu senisim pes bilong em, na salim em i go.
Ol pikinini man bilong em i kamap ol man i gat biknem, na em i no save long en. Na ol man i mekim biknem bilong ol i go daunbilo, tasol em i no kisim save long dispela i kamap long ol.
Tasol bodi bilong em antap long em bai gat pen, na tewel bilong em insait long em bai soim sori.