¶  Ating i yes long i gat wanpela taim God i makim long man antap long dispela graun? Ating i yes long ol de bilong em tu i olsem ol de bilong wanpela man yu baim bilong wok?
Olsem wanpela wokboi i strongpela tru long laikim tewel bilong san, na olsem man yu baim long wok i painim pe bilong wok bilong em,
Wankain olsem God i makim bilong mi bilong holimpas ol mun bilong samting nating, na ol nait i bilong mekim les tru Em i makim long mi.
Taim mi slipim bodi, mi tok, Wanem taim bai mi kirap, na nait i pinis? Na mi pulap wantaim pasin bilong tantanim i kam i go inap long kirap bilong de.
Bodi bilong mi i werim ol liklik snek na ol strongpela hap graun bilong das i pas olsem klos. Skin bilong mi i bruk, na i kamap samting i sting long ai bilong man.
Ol de bilong mi i hariap moa long wanpela masin bilong wokim laplap, na mi yusim taim mi no gat hop.
¶ O holim tingting long laip bilong mi i olsem win. Ai bilong mi bai i no inap lukim gutpela samting moa.
Ai bilong em husat i bin lukim mi bai i no inap lukim mi moa. Tupela ai bilong yu i stap antap long mi, na mi no stap.
Olsem win i kaikai klaut olgeta na i go pinis olgeta, olsem tasol man husat i go daun long matmat bai i no inap long kam antap moa.
Em bai i no inap go bek long haus bilong em, na tu ples bilong em i no inap long save long em moa liklik.
Olsem na mi bai i no inap holim bek maus bilong mi. Mi bai toktok taim hevi i krungutim spirit bilong mi. Mi bai komplen long bagarap tru bilong tewel bilong mi.
Ating mi wanpela biksi, o wanpela weil, inap long yu putim wanpela was antap long mi?
Taim mi tok, Bet bilong mi bai givim bel isi long mi, liklik bet bilong mi bai slekim wari bilong mi.
Nau yu wok long pretim mi wantaim ol driman, na mekim mi pret nogut tru long ol driman samting,
Inap long tewel bilong mi i ken makim man i ken pasim nek bilong kilim mi, na dai moa long laip bilong mi.
Dispela i sting long ai bilong mi. Mi no gat laik long stap laip oltaim. Larim mi stap wanpis. Long wanem, ol de bilong mi i samting nating.
¶ Man em i wanem samting, inap long Yu ken litimapim nem bilong em, na inap long Yu ken putim bel bilong yu antap long em,
Na long Yu ken kam lukim em olgeta wan wan moning, na traim em olgeta wan wan liklik hap taim?
Inap long wanem taim bipo Yu lusim mi, o larim mi stap wanpis inap long mi ken daunim spet bilong mi?
Mi bin mekim sin. Mi bai mekim wanem long Yu, O Yu husat i mekim ol man stap gut yet? Bilong wanem Yu bin putim mi olsem wanpela mak i birua long Yu, inap long mi stap wanpela hevi long mi yet?
Na bilong wanem Yu no lusim pe bilong ol sin bilong mi i kalapim lo, na tekewe sin nogut bilong mi? Long wanem, nau bai mi slip long das. Na Yu bai painim mi long moning, tasol mi no inap stap.