¶ Tasol Jop i bekim na tok,
Harim strong toktok bilong mi, na larim dispela stap ol samting bilong yupela bilong givim bel isi.
Larim mi inap long mi ken toktok. Na bihain long mi bin toktok, wokim pani bilong daunim i go.
Long sait bilong mi, ating wari bilong mi i go long man? Na sapos em i olsem, bilong wanem spirit bilong mi i no ken pilim wari?
Lukim mi, na kirap nogut, na putim han bilong yu antap long maus bilong yu.
Yes, taim mi holim tingting mi pret, na pasin guria i holimpas bodi bilong mi.
¶ Olsem wanem na ol man nogut i stap laip, kamap lapun, yes, i stap strongpela long pawa?
Tumbuna pikinini bilong ol i kamap strong wantaim ol long hap ai bilong ol i lukim, na ol pikinini i kamaut long ol long ai bilong ol ai bilong ol.
Ol haus bilong ol i stap orait na i no gat pret, na tu stik bilong God i no stap antap long ol.
Bulmakau man bilong ol i givim bel, na i no fel. Bulmakau meri bilong ol i karim pikinini, na i no save tromoi nating pikinini bilong em.
Ol i salim i go ausait ol liklik pikinini bilong ol olsem wanpela lain sipsip, na ol pikinini bilong ol i danis.
Ol i kisim liklik kundu na harp, na wokim amamas tru long nois bilong organ.
Ol i stap long ol de bilong ol taim ol i gat bikpela mani samting, na wantu tasol ol i go daun long matmat.
Olsem na ol i tokim God, Lusim mipela. Long wanem, mipela i no gat laik long save long ol rot bilong Yu.
Man i Gat Olgeta Strong em i wanem samting, inap long mipela ken bihainim Em? Na wanem kain helpim mipela bai gat, sapos mipela beten long Em?
Harim, ol gutpela samting bilong ol i no stap long han bilong ol. Tok helpim ol man nogut i givim i stap longwe long mi.
¶ Hamas taim paia bilong kandel bilong man nogut i dai! Na hamas taim bagarap olgeta bilong ol i kam antap long ol! God i tilim ol bel hevi insait long belhat bilong Em.
Ol i olsem pipia bilong wit samting long ai bilong win, na olsem dispela skin bilong wit samting win nogut i karim i go.
God i bungim i stap ol sin nogut bilong em bilong givim long ol pikinini bilong em. Em i givim pe long em, na em bai save long dispela.
Tupela ai bilong em bai lukim bagarap olgeta bilong em, na em bai dring long belhat tru bilong Man i Gat Olgeta Strong.
Long wanem, em i gat wanem amamas long haus bilong em bihain long em, taim namba bilong ol mun bilong em i pinis olgeta insait long namel bilong ol?
Ating wanpela bai skulim God long save, taim yumi luksave olsem Em i jasim ol husat i antap?
Wanpela i dai long taim strong bilong em i pulap, taim em i stap isi na i gat gutpela sindaun olgeta.
Tupela bros bilong em i pulap wantaim susu, na ol bun bilong em i wara liklik wantaim wara bilong bun.
Na narapela i dai taim tewel bilong em i bagarap tru, na i no bin kaikai wantaim amamas.
Ol bai slipim bodi wankain insait long das, na ol liklik snek bai karamapim ol.
¶ Lukim, mi save long ol tingting bilong yupela, na ol dispela plen yupela tingting nating i rong i birua long mi.
Long wanem, yupela i tok, Haus bilong hetman i stap we? Na ol ples bilong stap bilong ol man nogut i stap we?
Ating i yes long yupela i bin askim ol husat i go long rot? Na ating i yes long yupela i save long ol mak bilong ol,
Long God i holim bek ol man nogut bilong de bilong bagarap olgeta? God bai bringim ol i go ausait long dispela de bilong belhat tru.
Husat bai tokaut long rot bilong em long pes bilong em? Na husat bai bekim pe long em long wanem samting em i bin mekim?
Yet God bai bringim em long matmat, na em bai stap yet insait long matmat.
Ol strongpela hap graun i pas bilong ples daun bai stap switpela long em, na olgeta wan wan man God bai pulim i kam bihain long em, olsem i gat namba man i no inap kaunim i bin go pas long em.
Nau yupela wok nating long givim bel isi long mi olsem wanem, taim yumi luksave olsem ol bekim bilong yupela i gat giaman i stap yet insait long ol?