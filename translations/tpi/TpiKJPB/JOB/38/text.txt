¶ Nau BIKPELA i bekim tok long Jop ausait long raunwin, na tok,
Dispela em i husat, husat i mekim tok helpim man i givim i go tudak wantaim ol toktok i no gat save?
Pasim strong nau klos bilong ol namel bilong bel bilong yu olsem man tru. Long wanem, Mi bai askim strong long yu, na yu bekim tok long Mi.
¶ Yu bin stap we taim Mi slipim ol as ston bilong dispela graun? Tokaut, sapos yu gat gutpela save.
Husat i bin slipim ol skel bilong en, sapos yu save? O husat i bin stretim dispela lain i go ausait antap long en?
Ol as ston bilong en i pas strong antap long we? O husat i slipim dispela nambawan ston bilong kona bilong en,
Taim ol sta bilong moning i bin sing wantaim, na olgeta pikinini man bilong God i singaut long amamas tru?
O husat i pasim biksi wantaim ol dua, taim em i bruk i kam ausait, wankain olsem em i bin ran i kam ausait long bel bilong mama?
Taim Mi wokim klaut i kamap klos bilong en, na strongpela tudak wanpela klos bilong raunim bebi bilong en,
Na brukbrukim bilong en ples Mi bin tokaut long en, na putim ol ba na ol dua,
Na tok, Inap long dispela hap yu ken kam, tasol i no moa. Na hia ol hambak sibruk bilong yu bai pas?
¶ Ating yu bin tok strong long moningtaim i stat long ol de bilong yu, na mekim sankamap long save long ples bilong em,
Inap long em i ken holimpas ol las hap bilong dispela graun, inap long em i ken seksekim ol man nogut i go ausait long en?
Dispela ol i tantanim olsem retpela graun bilong kamap mak bilong pasim. Na ol i sanap olsem wanpela klos.
Na long ol man nogut, lait bilong ol ol i holim bek, na han antap ol bai brukim.
Ating yu bin go insait long ol ai bilong wara bilong biksi? O ating yu bin wokabaut bilong painim tru ples i dip tru?
Ating ol dua bilong banis bilong dai i bin op long yu? O ating yu bin lukim ol dua bilong tewel bilong dai?
Ating yu bin kisim save long brait bilong dispela graun? Tokaut sapos yu save long olgeta samting.
Rot we lait i stap em we? Na long sait bilong tudak, ples bilong en i stap we,
Inap long yu ken karim dispela i go long mak bilong arere bilong en, na inap long yu ken save long ol liklik rot i go long haus bilong en?
Yu save long en, bikos mama i bin karim yu long dispela taim? O bikos namba bilong ol de bilong yu em i bikpela?
Ating yu bin go insait long ol samting i dia tru bilong ais? O ating yu bin lukim ol samting i dia tru bilong ren ais,
Dispela Mi bin holim bek long taim bilong trabel, long de bilong pait na bikpela pait?
Lait em i bruk long wanem rot, dispela i brukbrukim nabaut is win antap long dispela graun?
¶ Husat i bin brukim wanpela rot bilong wara long ol wara i karamapim olgeta, o wanpela rot bilong lait bilong klaut i pairap,
Bilong mekim ren long kam long dispela graun, we i no gat man i stap, antap long ples i no gat man, we i no gat man long en,
Bilong inapim hap graun i stap nating olgeta na i pipia, na bilong mekim kru bilong sayor i no strong bilong sut i kam ausait?
Ating ren i gat wanpela papa? O husat i bin kamapim ol drop bilong wara bilong nait?
Ais i kam ausait long bel bilong husat? Na ais bilong moning i wait olgeta bilong heven, husat i bin kamapim dispela?
Ol wara i stap hait olsem wantaim wanpela ston, na pes bilong ples dip i aisblok olgeta.
Ating yu inap long pasim ol switpela tingting Pliedes i givim, o lusim ol baklain i holim bilong Oraion?
Ating yu inap long bringim Masarot i kam ausait long taim bilong em? O ating yu inap long stiaim Arkturas wantaim ol pikinini man bilong em?
Yu save long ol lo Mi makim bilong heven? Yu inap long putim strong bilong bosim bilong en long dispela graun?
Ating yu inap long litimapim nek bilong yu i go long ol klaut, inap long pulap bilong ol wara i ken karamapim yu?
Ating yu ken salim ol lait bilong klaut, inap long ol i ken go, na tokim yu, Mipela i stap hia?
Husat i bin putim save tru insait long ol insait hap? O husat i bin givim gutpela save long bel?
Husat i inap long kaunim ol klaut wantaim save tru? O husat i ken pasim ol skin meme bilong heven,
Taim das i go bikpela i kamap strong tru, na ol strongpela hap graun i pas i pas strong wantaim?
Ating yu bai painim abus bilong helpim ol laion? O pulimapim hangre bilong ol yangpela laion,
Taim ol i slip insait long ol hul bilong ol, na stap long ples hait bilong wet hait?
Husat i givim kotkot kaikai bilong em? Taim ol yangpela bilong em i krai i go long God, ol i raun nating, long wanem, ol i no gat kaikai.