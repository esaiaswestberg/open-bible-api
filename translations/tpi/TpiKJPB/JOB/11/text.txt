¶ Nau man Neman Sofar i bekim, na tok,
Ating i yes long ol planti toktok tru i mas gat bekim? Na ating wanpela man i pulap long tok i mas kamap stretpela?
Ating ol giaman bilong yu i mas mekim ol man i pasim maus bilong ol? Na taim yu wokim pani bilong daunim, ating i yes long wanpela man bai mekim yu sem?
Long wanem, yu bin tok, Skul bilong mi em i klin, na mi stap klin long tupela ai bilong Yu.
Tasol O long God i ken toktok, na opim tupela lip bilong maus bilong Em bilong birua long yu.
Na long Em i ken soim yu ol samting hait bilong save tru, long ol i dabol long dispela samting i stap! Olsem na save long God i strong long kisim long yu liklik moa long ol sin nogut bilong yu i winim.
¶ Ating taim yu painim tru yu ken painimaut God pinis? Ating yu inap long painimaut Man i Gat Olgeta Strong pinis inap long pasin bilong inap tru?
Dispela em i antap olsem heven. Yu ken mekim wanem? Em i dip moa long hel. Yu ken save wanem?
Skel bilong en em i longpela moa long dispela graun, na brait bilong en i moa long biksi.
Sapos Em i rausim olgeta, na pasim, o bungim wantaim, nau husat i ken pasim Em?
Long wanem, Em i save long ol hambak man. Em bai i lukim ol pasin nogut tu. Ating i yes nau long Em bai tingim na skelim dispela?
Long wanem, man i gat laik nating long kamap saveman, maski mama i karim man olsem wanpela pikinini bilong wail donki.
¶ Sapos yu redim bel bilong yu, na stretim ol han bilong yu i go ausait i go long Em,
Sapos sin nogut i stap long han bilong yu, putim dispela i go longwe, na no ken larim pasin nogut stap long ol haus holi bilong yu.
Long wanem, nau bai yu litimapim pes bilong yu taim i no gat mak, yes, yu bai sanap strong, na yu no inap pret.
Bilong wanem, yu bai lusim tingting long hevi nogut bilong yu, na holim tingting long en olsem ol wara i ran i go pinis olgeta.
Na ol krismas bilong yu bai stap klia moa long belo stret. Yu bai lait i go ausait, yu bai stap olsem moningtaim.
Na yu bai stap gut tru, bilong wanem, i gat hop. Yes, yu bai digim nabaut long yu, na yu bai stap orait tru long malolo bilong yu yu kisim.
Na tu yu bai slipim bodi, na i no gat wanpela man bai mekim yu pret. Yes, planti bai kam bilong poromanim yu.
Tasol ol ai bilong ol man nogut bai fel, na ol bai i no inap ranawe, na hop bilong ol bai stap olsem man i givim i go spirit.