¶ Tewel bilong mi i les tru long laip bilong mi. Mi bai lusim wari bilong mi antap long mi yet. Mi bai toktok insait long bagarap tru bilong tewel bilong mi.
Mi bai tokim God, No ken sutim tok long mi. Soim mi long wanem as Yu pait strong wantaim mi.
Ating em i gutpela long Yu long Yu ken givim hevi, long Yu ken tingim olsem wok bilong tupela han bilong Yu i samting nating, na givim lait antap long tok helpim ol man nogut i givim?
Ating Yu gat ol ai bilong man? O ating Yu lukluk olsem man i lukluk?
Ating ol de bilong Yu i olsem ol de bilong man? Ating ol yia bilong Yu i olsem ol de bilong man,
Inap long Yu askim long sin nogut bilong mi, na painim tru long ol sin bilong mi?
Yu save long mi no man nogut. Na i no gat wanpela husat i inap long kisim bek ausait long han bilong Yu.
¶ tupela han bilong Yu i bin wokim mi na wokim mi gut wantaim raun nabaut. Yet Yu wok long bagarapim mi olgeta.
Holim tingting, mi askim yu long daun pasin, long Yu bin wokim mi olsem retpela graun. Na ating Yu bai bringim mi i go long das gen?
Ating i yes long Yu bin kapsaitim mi olsem susu, na mekim mi bung bung i go strong olsem sis?
Yu bin putim klos long mi wantaim skin na mit, na Yu bin banisim mi wantaim ol bun na ol rop.
Yu bin givim mi laip na gutpela amamas, na taim Yu kam lukim mi i bin mekim spirit bilong mi stap gut yet.
Na ol dispela samting Yu bin haitim insait long bel bilong Yu. Mi save long dispela i stap wantaim Yu.
¶ Sapos mi sin, nau Yu luksave long mi, na Yu bai i no inap long tok mi stretpela long ol sin nogut bilong mi.
Sapos mi man nogut, tok lukaut i kam long mi. Na sapos mi stap stretpela, yet bai mi no inap litimapim het bilong mi. Mi pulap long tingting i paul, olsem na Yu mas lukluk long hevi bilong mi.
Long wanem, em i wok long kamap planti moa. Yu painim mi olsem wanpela laion i strong tru. Na gen, Yu soim Yu Yet wanpela Man bilong mekim ol man tingting planti antap long mi.
Yu strongim gen ol witnes bilong Yu i birua long mi, na mekim i kamap planti moa bel nogut bilong Yu antap long mi. Ol senis na ol bikpela pait i birua long mi.
Olsem wanem na nau Yu bin bringim mi i kam ausait long bel bilong mama? O sapos mi bin lusim spirit bilong mi, na i no gat ai i bin lukim mi!
Gutpela mi bin stap olsem mi no bin stap. Gutpela ol i bin karim mi i lusim bel bilong mama i go long matmat.
Ating i yes long namba bilong ol de bilong mi i liklik tasol? Pinis nau, na larim mi stap wanpis, inap long mi ken kisim bel isi liklik,
Bipo mi go long hap we mi bai i no inap long kam bek, yes, long hap bilong tudak na tewel bilong dai,
Wanpela hap bilong tudak, olsem tudak em yet, na bilong tewel bilong dai, we ol samting i no lain gut liklik, na we lait em i olsem tudak.