¶ BIKPELA i bin tok olsem long Bikpela bilong mi, Yu sindaun long han sut bilong mi, inap long Mi mekim ol birua bilong Yu i kamap liklik sia bilong putim lek bilong Yu.
BIKPELA bai i salim stik bilong strong bilong Yu i lusim Saion na i kam. Yu mas i stap bosman namel long ol birua bilong Yu.
Long de bilong pawa bilong Yu na long ol naispela samting bilong pasin holi i stat long bel bilong moning, ol manmeri bilong Yu bai stap orait long mekim. Yu gat wara bilong moning, olsem Yu gat taim Yu stap yangpela.
BIKPELA i bin tok tru antap olsem, na bai Em i no senisim tingting, Yu stap pris oltaim oltaim bilong bihainim lain pris bilong Melkisedek.
¶ Bikpela i stap long han sut bilong Yu, na bai Em i bagarapim ol king long de bilong belhat tru bilong En.
Bai Em i mekim kot namel long ol haiden. Bai em i pulapim ol hap long ol bodi i dai pinis. Bai Em i bagarapim ol hetman i stap antap long planti kantri.
Bai Em i dring long wara taim Em i go long rot. Olsem na bai Em i litimapim het.