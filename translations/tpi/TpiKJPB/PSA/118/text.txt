¶ O givim tenkyu long BIKPELA. Long wanem, Em i gutpela. Bilong wanem, sori bilong Em i stap strong yet oltaim oltaim.
Larim Isrel tok nau, long sori bilong Em i stap strong yet oltaim oltaim.
Larim hauslain bilong Aron i tok nau, long sori bilong Em i stap strong yet oltaim oltaim.
Larim ol nau husat i pret long BIKPELA tok, long sori bilong Em i stap strong yet oltaim oltaim
Mi bin singautim BIKPELA long taim bilong hevi. BIKPELA i bin bekim tok long mi na i bin putim mi long bikpela ples.
BIKPELA i stap bilong helpim mi. Bai mi no pret. Man inap mekim wanem long mi?
BIKPELA i save sambai long mi wantaim ol man i save helpim mi. Olsem na bai mi lukim laik bilong mi i kamap long ol man i no laikim tru mi.
Em i mobeta long putim bilip long BIKPELA, long putim bilip long man.
Em i mobeta long putim bilip long BIKPELA, long putim bilip long ol hetman.
Olgeta kantri i bin raunim mi nabaut. Tasol long nem bilong BIKPELA bai mi bagarapim ol.
Ol i bin raunim mi nabaut. Yes, ol i bin raunim mi nabaut. Tasol long nem bilong BIKPELA bai mi bagarapim ol.
Ol i bin raunim mi nabaut olsem ol ninik. Tasol ol i dai olsem paia bilong ol diwai i gat nil. Long wanem, long nem bilong BIKPELA bai mi bagarapim ol.
Yu bin sutim strong bainat long mi bai mi ken pundaun. Tasol BIKPELA i bin helpim mi.
BIKPELA i stap strong bilong mi na song bilong mi. Na Em i bin kamap kisim bek bilong mi.
Nek bilong amamas na bilong kisim bek em i stap long ol haus sel bilong ol stretpela man. Han sut bilong BIKPELA i save mekim strongpela wok.
Han sut bilong BIKPELA i antap. Han sut bilong BIKPELA i save mekim strongpela wok.
Bai mi no i dai pinis. Tasol bai mi stap laip na telimautim ol wok bilong BIKPELA.
BIKPELA i bin stikim mi strong. Tasol Em i no givim mi i go long i dai pinis.
¶ Yu mas opim long mi ol dua bilong banis bilong stretpela pasin. Bai mi go insait long ol na bai mi litimapim nem bilong BIKPELA.
Em dispela dua bilong banis bilong BIKPELA, ol stretpela man bai go insait long en.
Bai mi litimapim nem bilong Yu. Long wanem Yu bin harim mi, na Yu kamap kisim bek bilong mi.
Dispela ston ol man bilong wokim haus i bin tok nogat long en, em i bin kamap namba wan ston bilong kona bilong haus.
Dispela em wok bilong BIKPELA. Long ai bilong mipela em i winim tingting.
Dispela em i de BIKPELA i bin wokim. Mipela bai i amamas tru na stap belgut long en.
O BIKPELA, mi askim Yu long daun pasin, Yu mas kisim bek nau. O BIKPELA, mi askim Yu long daun pasin, Yu mas salim ol gutpela samting i kam nau.
Blesing i stap long Man i kam long nem bilong BIKPELA. Mipela i bin stap long haus bilong BIKPELA na blesim yupela.
God em i dispela BIKPELA i bin soim lait long yumi. Yu mas pasim sakrifais wantaim ol baklain, yes, pasim long ol kom bilong alta.
Yu stap God bilong mi, na bai mi litimapim nem bilong Yu. Yu stap God bilong mi, na bai mi litimapim Yu.
O givim tenkyu long BIKPELA. Long wanem Em i gutpela. Long wanem, sori bilong Em i stap strong yet oltaim oltaim.