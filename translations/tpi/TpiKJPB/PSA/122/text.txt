¶ Mi bin belgut taim ol i bin tok olsem long mi, Yumi go insait long haus bilong BIKPELA.
O Jerusalem, ol lek bilong mipela bai i sanap insait long ol dua bilong banis bilong yu.
Ol i bin wokim Jerusalem olsem biktaun ol i bin wokim klostu wantaim.
Ol lain i save go antap na i go long dispela hap. Ol lain bilong BIKPELA i go long dispela testimoni bilong Israel bilong givim tenkyu long nem bilong BIKPELA.
Long wanem ol i bin putim ol sia king bilong kot long dispela hap, em ol sia king bilong hauslain bilong Devit.
¶ Yupela i mas beten bilong bel isi bilong Jerusalem i ken kamap. Ol man i laikim tru yu bai ol i stap gut.
Bel isi i ken i stap insait long ol banis bilong yu, na gutpela samting i ken stap insait long ol haus king bilong yu.
Bilong helpim ol brata na ol poroman bilong mi, nau bai mi tok olsem, Bel isi i ken stap insait long yu.
Bai mi wok long painim rot long yu ken i stap gut, long wanem haus bilong God BIKPELA bilong yumi i stap.