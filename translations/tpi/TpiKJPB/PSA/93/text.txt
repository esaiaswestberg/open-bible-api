¶ BIKPELA i bosim kingdom. Em i pasim biknem olsem klos. BIKPELA i pasim strong olsem klos, Em i bin pasim nabaut long Em yet. Dispela graun tu i sanap strong, na bai em i no gat wanpela samting inap surikim em.
Bipo tru Yu bin sanapim sia king bilong Yu. Taim i no stat yet, na Yu stap.
Ol wara tait i bin litimapim, O BIKPELA, ol wara tait i bin litimapim nek bilong ol. Ol wara tait i litimapim ol si bilong ol.
BIKPELA i stap antap Em i strong tru na i winim nois bilong planti wara, yes, i winim ol strongpela si bilong solwara.
Ol testimoni bilong Yu i stap strong tru olgeta. O BIKPELA, pasin holi i gutpela samting bilong haus bilong Yu oltaim oltaim.