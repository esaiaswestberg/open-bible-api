¶ God i ken sori long mipela na blesim mipela na mekim pes bilong Em i lait long mipela. Sela.
Bai ol manmeri i stap long dispela graun i ken save long pasin bilong Yu. Na namel long ol kantri ol i ken save long marasin bilong Yu long kisim bek man.
O God, ol manmeri i litimapim nem bilong Yu. Larim olgeta manmeri i litimapim nem bilong Yu.
O, larim ol kantri stap belgut na singim song bilong makim amamas tru. Long wanem bai Yu stap stretpela jas bilong ol manmeri, na bai Yu bosim ol kantri i stap long dispela graun. Sela.
O God, ol manmeri i litimapim nem bilong Yu. Larim olgeta manmeri i litimapim nem bilong Yu.
Long dispela taim, dispela graun bai i givim kaikai bilong en. Na God, yes God bilong yumi yet, bai i blesim yumi.
Bai God i blesim yumi, na olgeta manmeri bilong ol arere bilong dispela graun bai pret long Em.