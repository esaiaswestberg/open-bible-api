¶ O Yu husat i save stap long ol heven, mi litimapim ai bilong mi i go long Yu.
Lukim, olsem ol ai bilong ol wokboi i lukluk long han bilong ol bosman bilong ol, na olsem tupela ai bilong wokmeri i lukluk long han bilong misis bilong en, olsem tasol ol ai bilong yumi bai wetim BIKPELA, God bilong yumi, inap long Em i sori long yumi.
Sori long mipela, O BIKPELA, sori long mipela. Long wanem, mipela i pulap tru long sem.
Tewel bilong mipela i pulap tru long tok bilas bilong ol man i stap isi na long sem ol hambak man i givim.