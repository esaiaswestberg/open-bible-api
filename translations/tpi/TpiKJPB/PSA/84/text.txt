¶ O BIKPELA bilong ol ami, ol haus sel bilong Yu em samting man i laikim tumas.
Tewel bilong mi i krai, yes em i hap i dai bilong go long ol ples op insait long banis bilong BIKPELA. Bel bilong mi na bodi bilong mi i singaut long God i stap laip.
Yes, pisin spero i painim pinis haus, na pisin swalo i painim pinis haus bilong en yet, ples em i ken putim ol pikinini bilong en. Yes em ol alta bilong Yu, O BIKPELA bilong ol ami, King bilong mi, na God bilong mi.
Blesing i stap long ol man i save stap long haus bilong Yu. Bai ol i litimapim Yu gen na gen. Sela.
Blesing i stap long man, strong bilong em i stap long Yu. Long bel bilong em ol pasin bilong ol i stap.
Em lain i wokabaut long ples daun bilong Baka bilong i go hapsait. Na ol i mekim Baka i kamap wanpela hul wara. Ren i save pulapim ol raunwara tu.
Ol i kam long strong na i go long strong. Long Saion olgeta wan wan man bilong ol i kamap long pes bilong God.
¶ O BIKPELA God bilong ol ami, Yu mas harim prea bilong mi. O God bilong Jekop, Yu mas harim. Sela.
Lukim, O God, Yu hap plang bilong mipela. Na Yu mas lukluk long pes bilong man Yu bin makim.
Long wanem wanpela de long ol ples i insait long banis bilong Yu i winim wan tausen de. Mobeta mi stap man bilong lukautim dua long haus bilong God bilong mi, na mi no sindaun i stap long ol haus sel bilong pasin i nogut tru.
Long wanem God BIKPELA i stap wanpela san na hap plang. BIKPELA bai givim marimari na glori. Bai Em i no holim bek wanpela gutpela samting long ol man i wokabaut long stretpela pasin.
O BIKPELA bilong ol ami, blesing i stap long man i bilip bilong em long Yu.