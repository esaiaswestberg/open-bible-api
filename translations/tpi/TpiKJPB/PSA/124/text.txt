¶ Sapos em i no BIKPELA husat i bin i stap helpim bilong yumi, Israel i ken i tok olsem nau,
Sapos em i no BIKPELA husat i bin i stap helpim bilong yumi taim ol man i bin kirap na birua long yumi,
Orait ol i bin bagarapim yumi hariap, taim belhat tru bilong ol i bin kirap long birua long yumi.
Long dispela taim ol wara i bin karamapim yumi, na liklik wara i bin karamapim tewel bilong yumi.
Long dispela taim ol wara i kalap inap long karamapim tewel bilong yumi.
¶ Blesing i stap long BIKPELA, Em i no bin givim yumi long tit bilong ol olsem abus ol i ranim.
Tewel bilong yumi i bin lusim ol, olsem pisin i lusim umben bilong man i save painim pisin. Dispela umben i bruk, na yumi lusim em pinis.
Helpim bilong yumi i stap long nem bilong BIKPELA, Em i bin wokim heven na dispela graun.