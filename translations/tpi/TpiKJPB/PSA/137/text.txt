¶ Klostu long ol bikwara bilong Babilon, mipela i bin i sindaun long dispela hap. Yes, mipela i bin krai, taim mipela i tingim gen Saion.
Mipela i bin hangamapim ol harp bilong mipela long ol diwai wilo namel long en.
Long wanem ol man i bin karim mipela i go kalabus ol i bin makim mipela long singim wanpela song long dispela hap. Na ol man i bin bagarapim mipela ol i bin makim mipela long amamas bikpela. Ol i bin tok, Yupela i mas singim wanpela bilong ol song bilong Saion long mipela.
Olsem wanem bai mipela i singim song bilong BIKPELA long narapela hap graun?
O Jerusalem, sapos mi lusim tingting long yu, orait han sut bilong mi i ken lusim tingting long save bilong en.
Sapos mi no tingim yu gen, na sapos mi no laikim Jerusalem moa long mi laikim nambawan amamas bilong mi, orait tang bilong mi i ken pas long antap bilong maus bilong mi.
¶ O BIKPELA, Yu mas tingim gen ol pikinini bilong Edom long de bilong Jerusalem. Ol i bin tok, Bagarapim em olgeta. Bagarapim em olgeta, inap long ol as ston bilong en.
O pikinini meri bilong Babilon, ol i mas bagarapim yu. Man i bekim pe long yu, olsem yu bin mekim long mipela, bai em i stap amamas.
Man i kisim ol liklik pikinini bilong yu na brukim ol nabaut long ol ston, bai em i stap amamas.