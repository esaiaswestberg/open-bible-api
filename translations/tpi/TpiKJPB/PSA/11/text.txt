¶ Mi save putim bilip bilong mi long BIKPELA. Olsem wanem yupela i tok long tewel bilong mi, Yu mas flai i go long maunten bilong yu olsem wanpela pisin?
Long wanem, harim, ol man i nogut tru i taitim banara bilong ol. Ol i redim spia bilong ol long string bilong banara, bai ol i ken hait na sutim man bel bilong em i stap stret.
Sapos ol as ston i bagarap, ol stretpela man inap mekim wanem?
¶ BIKPELA i stap long tempel holi bilong En. Sia king bilong BIKPELA i stap long heven. Ai bilong En i save lukim na skin bilong ai bilong En i save traim ol pikinini bilong ol man.
BIKPELA i save traim stretpela man. Tasol tewel bilong En i no laikim tru man i nogut tru na man i laikim tru pasin bilong bagarapim narapela.
Em bai i tromoi olsem ren, ol samting bilong pasim na paia na hatpela ston salfa na win i strongpela nogut tru antap long ol man i nogut tru. Dispela bai i stap skel bilong kap bilong ol.
Long wanem BIKPELA i stap stret na i laikim tru pasin i stret. Pes bilong En i save lukim ol man i stap stretpela.