¶ Taim Israel i lusim Isip i go, taim hauslain bilong Jekop i lusim ol manmeri bilong narakain tok ples,
Orait Juda i bin stap ples holi bilong em, na Israel i bin stap kingdom bilong em.
Solwara i bin lukim dispela na i ranawe. Em i bin mekim Jordan i surik i go bek.
Ol maunten i bin kalap kalap olsem ol sipsip man. Na ol liklik kil bilong maunten i bin kalap kalap olsem ol pikinini sipsip.
O yu solwara, yu bin mekim wanem samting bilong yu mas ranawe? Yu Jordan, wanem samting i mekim yu i surik i go bek?
Yupela maunten, wanem samting na yupela i bin kalap kalap olsem sipsip man? Na yupela liklik kil bilong maunten wanem samting na yupela i bin kalap kalap olsem ol pikinini sipsip?
Yu graun, yu mas guria taim yu stap long pes bilong Bikpela, long pes bilong God bilong Jekop.
Em i bin mekim dispela bikpela ston i kamap raunwara, dispela strongpela ston i kamap as wara bilong ol wara.