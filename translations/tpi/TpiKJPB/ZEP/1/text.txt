¶ Dispela tok bilong BIKPELA i kam long Sefanaia, pikinini man bilong Kusi, pikinini man bilong Gedalaia, pikinini man bilong Amaraia, pikinini man bilong Hiskaia, long ol de bilong Josaia, pikinini man bilong Amon, king bilong Juda.
Mi bai kaikai olgeta olgeta samting i lusim dispela hap, BIKPELA i tok.
Mi bai kaikai olgeta, man na animal. Mi bai kaikai olgeta ol pisin bilong heven, na ol pis bilong biksi, na ol samting bilong sutim lek wantaim ol man nogut. Na Mi bai rausim ol man i lusim dispela hap, BIKPELA i tok.
Mi bai stretim tu han bilong Mi ausait antap long Juda, na antap long olgeta lain i stap long Jerusalem. Na Mi bai rausim hap lain i stap yet bilong Beal i lusim dispela ples, na nem bilong ol lain Kemarim wantaim ol pris,
Na ol husat i lotuim ol ami bilong heven antap long ol antap bilong haus, na ol husat i lotuim na husat i wokim strongpela promis long nem bilong BIKPELA, na husat i wokim strongpela promis long nem bilong Malkam,
Na ol husat i tanim i go bek pinis i lusim BIKPELA, na ol husat i no bin painim BIKPELA, o askim long Em.
¶ Pasim maus bilong yu long pes bilong GOD Bikpela. Long wanem, de bilong BIKPELA em i klostu. Long wanem, BIKPELA i bin redim wanpela sakrifais, Em i bin askim ol man long kam stap wantaim Em.
Na em bai kamap olsem long de bilong sakrifais bilong BIKPELA, long Mi bai wokim mekim save long ol hetman, na ol pikinini bilong king, na olgeta kain man husat i werim klos wantaim ol naispela klos i narakain.
Long dispela de stret tu bai Mi wokim mekim save long olgeta husat i kalap antap long as bilong dua, husat i pulimapim ol haus bilong ol bosman bilong ol wantaim pasin pait na pasin giaman.
Na em bai kamap olsem long dispela de, BIKPELA i tok, long bai gat nois bilong wanpela singaut i kam long dua bilong banis pis, na wanpela singaut sori i kam long namba tu, na wanpela bikpela nois bilong bikpela bagarap i kam long ol liklik maunten.
Singaut sori, yupela ol lain i stap long Maktes. Long wanem, olgeta bisnisman Mi katim i go daun. Olgeta husat i karim silva Mi rausim.
Na em bai kamap olsem long dispela taim, long Mi bai painimaut tru Jerusalem wantaim ol kandel, na wokim mekim save long ol man husat i sanap antap long ol pipia bilong dring bilong ol, husat i tok insait long bel bilong ol, BIKPELA i no inap mekim gutpela, na tu Em i no inap mekim nogut.
Olsem na ol kago bilong ol bai kamap wanpela prais bilong pait, na ol haus bilong ol wanpela samting i stap nating. Ol tu bai wokim ol haus, tasol ol i no inap stap long ol. Na ol bai planim ol gaden wain, tasol ol i no inap dringim wain bilong ol.
¶ Dispela bikpela de bilong BIKPELA em i klostu, em i klostu, na i kam hariap tru, yes, nek bilong de bilong BIKPELA. Strongpela man bai krai long dispela hap wantaim bel i bagarap tru.
Dispela de em i wanpela de bilong belhat tru, wanpela de bilong trabel na bikpela wari, wanpela de bilong stap pipia na bilong stap nating, wanpela de bilong tudak na bilong bel i pilim hevi tru, wanpela de bilong ol klaut na strongpela tudak,
Wanpela de bilong biugel na tandok i birua long ol biktaun i gat banis, na i birua long ol taua antap.
Na Mi bai bringim bikpela wari antap long ol man, inap long ol bai wokabaut olsem ol aipas man, bilong wanem, ol i bin mekim sin i birua long BIKPELA. Na blut bilong ol bai Mi kapsaitim ausait olsem das, na mit bilong ol olsem pekpek.
Silva bilong ol o gol tu bilong ol bai i no inap long kisim bek ol long de bilong belhat tru bilong BIKPELA. Tasol dispela hap olgeta bai Em i kaikai olgeta wantaim paia bilong jeles pasin bilong Em. Long wanem, Em bai mekim, yes, wanpela pinis hariap bilong ol olgeta husat i stap long dispela hap.