¶ Long wanem BIKPELA bai gat sori long Jekop, na Em bai makim Isrel yet na putim ol long graun bilong ol yet. Na ol ausait manmeri bai bung wantaim ol na ol bai stap klostu tru long lain bilong Jekop.
Na ol manmeri bai kisim ol na bringim ol long ples bilong ol. Na lain bilong Isrel bai bosim ol long graun bilong BIKPELA. Ol bai stap ol wokboi na ol wokmeri bilong ol. Na ol bai kalabusim dispela lain i bin kalabusim ol pastaim. Na ol bai bosim dispela lain i givim hevi long ol pastaim.
Na em bai kamap olsem long dispela de, BIKPELA bai givim yu malolo long ol hevi bilong yu, na ol pret bilong yu, na long dispela hatwok kalabus ol i bin mekim yu wok long em.
¶ Bai yu ken kirapim dispela provep i birua long king bilong Babilon na tok olsem, Lukim as bilong dispela man i bin givim hevi em i pinis na dispela biktaun gol em i pinis!
BIKPELA i bin brukim stik i makim namba bilong ol manmeri nogut na stik i makim king bilong ol hetman.
Dispela man husat i bin paitim ol manmeri olgeta taim long belhat tru, em man i bin bosim ol kantri long pasin kros, ol i givim hevi long em nau na i no gat wanpela i wok long daunim dispela.
Olgeta hap bilong dispela graun i kisim malolo na i no gat nois i stap. Ol i kirap long singim ol song.
Yes, ol diwai yar na ol diwai sida bilong Lebanon, ol i amamas tru long yu. Ol i spik, Taim ol i bin slipim yu, i no gat wanpela man bilong katim diwai i bin kamap birua long mipela.
Hel i stap daunbilo em i surik i kam bilong bungim yu taim yu kamap. Em i kirapim ol daiman bilong lukim yu. Yes e m olgeta nambawan man bilong dispela graun. Em i bin kirapim olgeta king bilong ol kantri long lusim ol sia king bilong ol.
Olgeta bai spik na tokim yu olsem, Ating yu tu i bin lusim strong bilong yu olsem mipela? Ating yu bin kamap wankain olsem mipela?
God i bringim traipela bilas bilong yu i kam daun long matmat wantaim nois bilong ol samting bilong mekim musik bilong yu. Ol liklik snek i stap nabaut aninit long yu na ol liklik snek i karamapim yu.
O Lusifer, pikinini man bilong moning, bikpela pundaun long lusim heven i bin kamap long yu! God i bin katim yu i go daun long graun, yu husat i bin mekim ol kantri i lusim strong!
Long wanem yu bin toktok insait long bel bilong yu yet olsem, Bai mi go antap inap long heven. Bai mi litimapim sia king bilong mi na winim ol sta bilong God. Na tu bai mi sindaun antap long maunten bilong ples ol i bung, na dispela i stap long baksait bilong hap not.
Bai mi go antap na winim ol klaut. Bai mi stap olsem dispela wanpela i Antap olgeta.
Tasol ol bai bringim yu i go daun long hel, long arere bilong dispela bikpela hul.
Ol husat i lukluk long yu bai lukluk strong long yu na tingim na skelim yu. Na ol bai tok olsem, Ating dispela em i man husat i bin mekim dispela graun i guria, em man i bin sakim ol kingdom?
Ating em i bin mekim dispela graun i kamap olsem ples i no gat man na em i bin bagarapim ol biktaun bilong dispela graun? Na tu ating em i no opim dua long haus bilong ol lain em i bin kalabusim?
Olgeta king bilong ol kantri, yes em olgeta bilong ol, ol i slip long glori bilong ol, na olgeta wan wan em i stap long haus bilong em yet.
Tasol ol i bin rausim yu long matmat bilong yu olsem wanpela han bilong diwai i sting tru, na olsem ol klos bilong ol man ol i bin kilim i dai, long sutim bainat long em, na em i go daun long ol ston bilong dispela bikpela hul, na olsem wanpela bodi bilong daiman ol i krungutim aninit long lek bilong ol.
Bai yu no bung wantaim ol long matmat, long wanem yu bin bagarapim graun bilong yu na kilim i dai ol manmeri bilong yu. Pikinini bilong ol manmeri i mekim pasin nogut, em i no inap kisim biknem.
Redim pasin bilong kilim i dai long ol pikinini bilong em bilong bekim pe nogut long ol sin nogut bilong ol papa bilong ol. Bai ol i no inap kirap o holimpas long graun o pulapim pes bilong dispela graun long ol biktaun.
Long wanem bai Mi kirap long birua long ol, BIKPELA bilong bikpela ami i tok olsem. Na tu BIKPELA i tok, Bai Mi rausim nem na lain i stap yet, na pikinini man, na pikinini man bilong brata na susa long Babilon.
BIKPELA bilong bikpela ami i tok olsem, Bai Mi mekim dispela hap i ples bilong planti liklik raunwara na pisin bitern bai stap papa bilong em, na bai Mi brumim em long brum bilong bagarap.
¶ BIKPELA bilong bikpela ami i bin tok tru antap na Em i tok olsem, Tru tumas, olsem Mi bin tingim, bai em i kamap olsem tasol. Na olsem Mi bin wokim tingting, em bai stap olsem tasol.
I olsem, bai Mi brukim lain Asiria long graun bilong Mi. Na bai Mi krungutim em aninit long lek bilong Mi long ol maunten bilong Mi. Long dispela taim hatwok em i givim ol bai ranawe long ol na hevi bilong em bai lusim ol sol bilong ol.
Dispela em i tingting Em i wokim tingting bilong mekim long olgeta hap bilong dispela graun. Na dispela em i han Em i taitim i go long olgeta kantri.
Long wanem BIKPELA bilong bikpela ami i bin wokim tingting, na husat inap tok nogat long dispela? Na Em i taitim han bilong Em i go na husat bai tanim dispela i go bek?
Long yia king Ehas i bin dai pinis dispela hevi i bin kamap.
Olgeta bilong lain Palestain, yu no ken amamas tru, long wanem dispela bikpela stik bilong man i bin paitim yu em i bruk, long wanem wanpela snek i gat gip bai kamaut long dispela snek, na kaikai em bai karim em i wanpela snek paia i save flai.
Na namba wan pikinini bilong ol rabisman bai kisim kaikai, na lain i sot long planti samting bai slip na i no gat birua klostu. Na bai Mi kilim i dai rop bilong diwai bilong yu long bikpela hangre, na em bai kilim i dai lain bilong yu i stap laip yet.
Singaut sori, O dua bilong banis. Krai, O biktaun. Olgeta bilong lain Palestain i bin kamap malumalu. Long wanem long hap not bai wanpela smok i kam, na i no gat wanpela bai stap wanpis long ol taim God i bin makim long em.
Orait w anpela bai bekim wanem samting long ol mausman bilong dispela kantri? I olsem, BIKPELA i bin kamapim Saion na ol rabisman bilong manmeri bilong Em bai putim bilip bilong ol long dispela.