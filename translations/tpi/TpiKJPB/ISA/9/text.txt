¶ Tasol dispela pasin bilong ol i no inap lukluk gut em i no wankain olsem em i bin stap long em long taim em i bin kisim bikpela hevi pastaim. Taim Em i stat long givim liklik hevi long graun bilong Sebyulan na graun bilong Naptalai. Na bihain Em i bin givim hevi i bikpela moa long em. Na dispela i kam long rot bilong bikpela solwara hapsait long Jordan long Galili bilong ol kantri.
Dispela manmeri, ol i bin wokabaut long tudak, ol i lukim wanpela bikpela lait. Na dispela lait i lukim ol manmeri i stap long graun bilong tewel bilong i dai pinis.
Yu bin mekim ol manmeri bilong dispela kantri i kamap planti moa, na Yu no bin mekim amamas tru i kamap bikpela moa. Ol i amamas tru long pes bilong Yu bilong bihainim amamas tru bilong lain i kamautim kaikai, na olsem ol man i pilim amamas tru taim ol i tilim ol samting ol i bin winim long pait.
Long wanem Yu bin brukim dispela samting i pasim hevi long em, na stik bilong paitim sol bilong em, na bikpela stik bilong lain i givim hevi long em, olsem Yu bin mekim long de bilong Midian.
Long wanem olgeta wan wan pait bilong man i stap long ami em i kamap wantaim kain kain nois na ol klos i gat planti blut long ol. Tasol dispela bai kamap wantaim kukim na ol samting bilong wokim paia.
Long wanem wanpela pikinini i kamap long yumi na God i bin givim wanpela pikinini man long yumi. Na gavman bai stap long sol bilong Em. Na bai ol i kolim nem bilong Em olsem, Man i Winim Tingting, na Man bilong Givim Gutpela Tingting, na God i gat bikpela strong, na Papa bilong i stap oltaim oltaim, na Pikinini Man bilong King i save givim Bel Isi.
Gavman na bel isi bilong Em bai kamap bikpela moa na i no gat pinis bilong em. Em bai sindaun long sia king bilong Devit na long kingdom bilong em bilong stretim dispela na bilong strongim dispela long stretpela kot na long stretpela pasin. Yes, dispela bai stat long dispela taim na i go inap long oltaim oltaim. Dispela bai kamap long strongpela laik bilong BIKPELA bilong bikpela ami.
¶ Bikpela i salim wanpela tok i go long lain bilong Jekop na dispela i bin pundaun antap long Isrel.
Na olgeta bilong dispela manmeri bai save,yes em Ifraim na lain i stap long Samaria. Long hambak pasin na bel i stap strong, ol i tok olsem,
Ol brik i bin pundaun, tasol mipela bai wokim haus long ol naispela ston mipela bin katim. Ol i bin katim na daunim ol diwai sikamor, tasol mipela bai senisim ol i kamap ol diwai sida.
Olsem na BIKPELA bai kirapim ol birua, em lain bilong Resen, bilong birua long Isrel. Na Em bai bungim ol birua bilong em wantaim.
Lain Siria i stap long pes, na ol Filistin i stap long baksait. Na ol bai opim maus bilong ol bilong daunim Isrel. Maski olgeta bilong dispela i kamap, belhat bilong Em i no pinis. Tasol Em i taitim han bilong Em i go yet.
Long wanem dispela manmeri i no tanim ol yet i go long Man i paitim ol. Na tu ol i no wok long painim BIKPELA bilong bikpela ami.
Olsem na long wanpela de tasol BIKPELA bai katim na rausim het na tel na bikpela han bilong diwai na liklik gras bilong Isrel.
Lapun man na man i gat ona, em i stap het. Na profet i save skulim ol long tok giaman, em i stap tel.
Long wanem ol hetman bilong dispela manmeri i as bilong ol i lusim rot. Na lain i bihainim ol bai kisim bikpela bagarap.
Olsem na Bikpela bai i no inap gat amamas tru long ol yangpela man bilong ol, na tu Em i no inap sori long ol pikinini i no gat papa na ol meri man bilong ol i dai pinis bilong ol. Long wanem, olgeta wan wan i bilong tupela maus na em i mekim pasin nogut, na olgeta wan wan maus i mekim kranki toktok. Long olgeta dispela, belhat bilong Em i no tanim i go, tasol han bilong Em i go ausait yet.
Long wanem pasin nogut i save kukim ol olsem paia. Dispela bai pinisim ol gras i gat nil na rop i gat nil. Na em bai kirap long ol hap liklik diwai i bung klostu klostu insait long bikbus. Na ol bai go antap olsem smok i go antap.
Belhat tru bilong BIKPELA bilong bikpela ami em i as bilong graun i stap tudak. Na dispela manmeri bai stap olsem diwai bilong putim long paia. I no gat wanpela man bai sori long brata bilong em.
Na bai em i kisim hariap long han sut na stap hangre. Na bai em i kaikai long han kais na ol i no pilim inap. Olgeta man wan wan bai kaikai mit bilong han bilong em yet.
Manasa, Ifraim na Ifraim, Manasa. Na tupela wantaim bai birua long Juda. Maski olgeta bilong dispela i kamap, belhat bilong Em i no pinis. Tasol Em i taitim han bilong Em i go yet.