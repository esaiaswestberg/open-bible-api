¶ Dispela tok Aisea, pikinini man bilong Emos, i bin lukim na i tokaut long Juda na Jerusalem.
Na em bai kamap olsem long ol las de, dispela maunten bilong haus bilong BIKPELA bai kamap long hap i antap bilong ol maunten, na bai em i stap antap long ol liklik maunten. Na ol manmeri bilong olgeta kantri bai kam long dispela.
Na planti manmeri bai go na spik, Yupela kam na yumi ken i go antap long maunten bilong BIKPELA, na go long haus bilong God bilong Jekop. Na bai Em i skulim yumi long ol pasin bilong Em, na bai yumi wokabaut long ol liklik rot bilong Em. Long wanem, lo bai kamaut long Saion na go nabaut, na tok bilong BIKPELA bai kamaut long Jerusalem.
Na bai Em i stap jas namel long ol kantri. Na bai Em i hatim planti manmeri. Na bai ol i paitim ol bainat bilong ol bilong mekim ol i kamap samting bilong brukim graun na ol spia long i kamap samting bilong katim ol liklik han bilong diwai. Bai kantri i no litimapim bainat long birua long kantri, na tu bai ol i no kisim save long mekim bikpela pait wanpela taim moa.
O lain bilong Jekop, yupela kam na yumi ken wokabaut long lait bilong BIKPELA.
¶ Olsem na Yu bin givim baksait long ol manmeri bilong Yu, em lain bilong Jekop. Long wanem ol i pulap long ol samting i kam long hap sankamap na ol i wokim poisin olsem lain Filistin na ol i amamasim ol yet long ol pikinini bilong ol ausait lain.
Graun bilong ol i pulap long silva na gol, na i no gat pinis bilong ol samting bilong ol i dia tru. Graun bilong ol i pulap long ol hos, na i no gat pinis bilong ol karis bilong pait bilong ol.
Graun bilong ol i pulap long ol god giaman. Ol i lotu long wok bilong ol han bilong ol, em dispela samting ol pinga bilong ol i bin wokim.
Na man nating i lindaun na bikpela man i daunim em yet long dispela. Olsem na Yu no ken lusim olgeta ol sin bilong ol.
¶ Yupela mas go insait long bikpela ston na yu mas hait long das bilong pret long BIKPELA na pret long glori bilong biknem bilong Em.
Em bai daunim bikhet pes bilong man na Em bai mekim i go daun pasin bilong ol man i tingim ol i winim ol arapela, na BIKPELA tasol bai kisim biknem long dispela de.
Long wanem de bilong BIKPELA bilong bikpela ami bai i kamap long olgeta wan wan man i bikhet na litimapim ol yet. Na olgeta wan wan man i litimapim ol yet BIKPELA bai daunim ol.
Na em bai kamap long olgeta diwai sida bilong Lebanon i stap antap na ol man i litimapim ol, na long olgeta diwai ok bilong Basan.
Na em bai kamap long olgeta maunten i antap tru na long olgeta liklik maunten ol i bin litimapim.
Na em bai kamap long olgeta wan wan taua i antap moa na long olgeta wan wan strongpela banis.
Na long olgeta sip bilong Tarsis, na long olgeta naispela piksa.
Na pasin bilong man i litimapim em yet, BIKPELA bai daunim dispela. Na pasin bilong ol man long tingim em i winim ol arapela, BIKPELA bai mekim em i go daun. Na BIKPELA tasol bai kisim biknem long dispela de.
Na bai Em i rausim olgeta ol god giaman.
Na bai ol i go insait long ol hul bilong ol bikpela ston na insait long ol hul bilong dispela graun. Long wanem ol i pret long BIKPELA na long glori bilong biknem bilong Em, taim Em i kirap bilong mekim dispela graun i seksek nogut tru.
Long dispela de man bai tromoi i go long ol rat na ol blakbokis, ol god giaman bilong em i silva na ol god giaman bilong em i gol. Olgeta wan wan i bin wokim ol bilong em yet i ken lotu long ol.
Bai em i go insait long ol hul bilong ol dispela ston na go insait long ol hap i antap bilong ol bikpela ston i stap olsem strongpela banis. Long wanem em i pret long BIKPELA na long glori bilong biknem bilong Em, taim Em i kirap bilong mekim dispela graun i seksek nogut tru.
Yupela mas stap longwe long man, win bilong em i stap long nus bilong em. Bai yupela i skelim pasin bilong em olsem wanem?