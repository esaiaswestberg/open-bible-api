¶ Bel i brukim skru, na lain Nibo i lindaun. Ol god giaman bilong ol i bin stap long ol animal na long ol bulmakau. Ol karis bilong yupela i karim bikpela hevi. Ol i stap hevi bilong karim long ol animal i les pinis.
Ol i lindaun. Ol i brukim skru wantaim. Ol i no bin inap winim dispela hevi, tasol ol yet i bin i go long ples kalabus.
O lain bilong Jekop na olgeta bilong lain bilong Isrel i stap yet, em yupela Mi bin karim taim yupela i bin lusim bel inap long nau, em yupela Mi bin karim taim yupela i bin lusim bel bilong mama inap long nau, yupela i mas harim gut tok bilong Mi.
Na y es inap long taim yupela i lapun pinis, Mi stap dispela man, na yes inap long taim gras i waitpela, bai Mi karim yupela. Mi bin wokim na bai Mi karim. Yes bai Mi karim na kisim bek yupela.
¶ Bai yupela makim Mi na mekim Mi i stap wanmak, na skelim Mi bai mitupela i stap wankain, long husat?
Ol i givim planti gol i lusim bek, na ol i skelim silva long skel, na ol i baim wanpela man bilong wokim gol na em i wokim dispela i kamap wanpela god. Ol i pundaun, yes ol i lotu.
Ol i karim em long sol bilong ol. Ol i karim em na putim em long hap bilong em na em i sanap. Bai em i no lusim hap bilong em. Yes, wanpela bai singaut long em, tasol em i no inap bekim o kisim bek em long hevi bilong em.
Tingting gen long dispela na mekim i stap ples klia long yupela yet i ol man tru. Bringim dispela gen long tingting, O yupela lain bilong kalapim lo.
Tingting gen long ol samting bilong bipo tru, long wanem Mi stap God na i no gat narapela i stap. Mi stap God na i no gat narapela i olsem Mi.
Mi tokaut klia long pinis bilong ol samting long stat bilong ol samting inap long nau, na ol samting i no bin kamap yet inap long bipo tru. Na Mi tok olsem, Tok helpim bilong Mi bai stap strong na bai Mi mekim i kamap olgeta laik bilong Mi.
Bai Mi singautim wanpela pisin i hangre tru long kam long hap sankamap. Na dispela man i bihainim ol tok helpim bilong Mi bai kam long wanpela longwe kantri. Yes, Mi bin tokaut long dispela, na bai Mi mekim dispela i kamap tu. Mi bin wokim tingting long dispela na bai Mi mekim dispela tu.
Harim gut tok bilong Mi, yupela strongpela lain i stap longwe long stretpela pasin.
Mi kisim stretpela pasin bilong Mi i kam klostu. Bai dispela i no stap longwe na kisim bek bilong Mi bai i no kamap isi isi. Na bai Mi putim pasin bilong kisim bek long Saion bilong helpim Isrel, glori bilong Mi.