¶ Na long dispela de sevenpela meri bai holimpas wanpela man na tok, Mipela bai kaikai bret bilong mipela yet na putim ol klos bilong mipela yet. Tasol larim mipela i kisim nem bilong yu bilong tekewe sem bilong mipela.
Long dispela de han bilong diwai bilong BIKPELA bai luk naispela tru na i gat glori, na ol kaikai bilong dispela graun bai stap gutpela tru na i orait tru long lain bilong Isrel i bin ranawe long han bilong ol birua.
Na em bai kamap olsem, man i stap yet long Saion na man i stap yet long Jerusalem, bai ol i kolim em holi, yes inap long olgeta wan wan i stap long rait i stap namel long lain i stap laip long Jerusalem.
Taim Bikpela bai wasim na rausim ol doti bilong ol pikinini meri bilong Saion, na bai Em i rausim pinis blut bilong Jerusalem long lusim namel long em, Em bai mekim dispela long spirit bilong kotim na long spirit bilong kukim.
Na long olgeta wan wan ples bilong sindaun bilong maunten Saion na long ol bung bilong em, BIKPELA bai kirapim long nating wanpela klaut na smok long de na lait bilong bikpela paia long nait. Long wanem dispela glori bai stap bilong lukautim ol.
Na wanpela haus win bai stap long taim bilong san bilong i stap wanpela tewel bilong san bilong lusim hat bilong san na wanpela hap bilong stap gut, na wanpela hap bilong lusim ol bikpela win na bilong lusim ren.