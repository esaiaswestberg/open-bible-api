¶ Na long dispela de bai yu tok olsem, O BIKPELA, bai mi litimapim nem bilong Yu. Yu bin belhat long mi, tasol Yu bin tanim belhat bilong Yu i go longwe. Na Yu givim bel isi long mi.
Harim, God i stap kisim bek bilong mi. Bai mi putim bilip bilong mi na mi no ken stap pret. Long wanem BIKPELA em JEHOVA em i strong bilong mi na song bilong mi. Na tu Em i kamap kisim bek bilong mi.
Olsem na, long pasin bilong amamas tru bai yupela i kisim wara i kam antap long ol hul wara bilong kisim bek.
¶ Na long dispela de bai yupela i spik, Litimapim nem bilong BIKPELA. Yumi mas singaut long nem bilong Em. Yumi mas tokaut namel long ol manmeri long ol samting Em i mekim. Yu mas tokaut, bai nem bilong Em i ken stap antap tru.
Singim ol song i go long BIKPELA. Long wanem Em i bin mekim ol pasin i gutpela tru. Ol i save long dispela long olgeta hap bilong dispela graun.
Singaut strong na bikmaus, yu manmeri i stap long Saion. Long wanem dispela Wanpela i Holi bilong Isrel em i stap bikpela namel long yu.