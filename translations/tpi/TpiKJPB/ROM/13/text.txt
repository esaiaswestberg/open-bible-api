¶ Larim olgeta wan wan tewel stap aninit long ol pawa i winim em. Long wanem, i no gat pawa i no kam long God tasol. Ol dispela pawa i stap God i makim.
Olsem na husat man i sanap na birua long dispela pawa, em i sanap na birua long lo God i makim. Na ol husat i sanap na birua bai kisim long ol yet pe nogut bilong kot.
Long wanem, ol hetman i no wanpela samting bilong pretim nogut tru long ol gutpela wok, tasol long ol pasin nogut. Ating i yes long nau yu bai pret long dispela pawa? Mekim dispela samting i gutpela, na dispela stret bai litimapim nem bilong yu.
Long wanem, em i wokman bilong God long yu bilong helpim yu stap gut. Tasol sapos yu mekim dispela samting i nogut, stap pret. Long wanem, em i no karim bainat nating. Long wanem, em i wokman bilong God, man bilong bekim pe nogut bilong mekim belhat tru kam antap long em husat i mekim pasin nogut.
Olsem na yupela i mas i gat nid long stap aninit, i no bilong tingim belhat tru tasol, tasol tu bilong tingim mausbel.
Long wanem, long dispela as yupela i mas baim takis tu. Long wanem, ol i stap ol wokman bilong God, bilong tingting olgeta taim long dispela samting stret.
¶ Olsem na mekim long olgeta ol samting em i stret long ol, takis mani long ol husat takis mani i stret long ol, kastam mani long ol husat kastam mani i stret long ol, pret long ol husat pret i stret long ol, ona long ol husat ona i stret long ol.
No ken gat dinau long man long wanpela samting, dinau long laikim tru wanpela i go long narapela tasol. Long wanem, em husat i laikim tru narapela i bin inapim lo.
Long wanem dispela, Yu no ken bagarapim marit wantaim pamuk pasin, Yu no ken kilim man, Yu no ken stil, Yu no ken stap giaman witnes, Yu no ken mangal, na sapos i gat wanpela arapela tok strong, yupela i ken save long en tru long dispela liklik toktok, em i olsem, Yu bai laikim tru man i stap klostu long yu olsem yu laikim tru yu yet.
Pasin bilong laikim tru i no mekim nogut long man i stap klostu long em. Olsem na laikim tru em i samting i inapim lo.
¶ Na dispela, taim yupela i save long taim, long nau em i taim stret bilong kirap na lusim slip. Long wanem, nau kisim bek bilong yumi i stap klostu moa long taim yumi i bin bilip.
Nait i klostu long pinis, san i stap klostu. Olsem na larim yumi tromoi ol wok bilong tudak, na larim yumi putim klos pait bilong lait.
Larim yumi wokabaut wantaim pasin i no gat giaman, olsem long san, i no long wail pasin na spak pasin, i no long pasin bilong aigris nogut na raun nating nogut, i no long ol strongpela pait na mangal tingting.
Tasol yupela i mas putim Bikpela Jisas Kraist olsem klos, na no ken givim spes long bodi, long inapim ol aigris bilong en.