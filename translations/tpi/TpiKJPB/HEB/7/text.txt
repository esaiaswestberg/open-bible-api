¶ Long wanem, dispela Melkisedek, king bilong Selem, pris bilong God i antap olgeta, husat i bungim Ebraham taim em i kam bek long bikpela kilim i dai bilong ol king, na blesim em,
Long husat tu Ebraham i givim namba ten hap bilong olgeta. Namba wan mining bilong nem taim man i tanim em King bilong stretpela pasin, na bihain long dispela tu King bilong Selem, em i olsem, King bilong bel isi.
Em i no gat papa, i no gat mama, i no gat lain tumbuna, na tu em i no gat stat bilong ol de, o pinis bilong laip. Tasol God i mekim em wankain olsem Pikinini Man bilong God. Em i stap pris oltaim.
Nau tingim na skelim long dispela man em i bikman olsem wanem, long husat, yes, nambawan tumbuna papa Ebraham i bin givim namba ten hap bilong ol kago bilong pait.
Na tru tumas, ol husat i bilong ol pikinini man bilong Livai, husat i kisim opis bilong wokpris, i gat wanpela strongpela tok long kisim ol namba ten hap long ol manmeri bilong bihainim lo, em i olsem, long ol brata bilong ol, maski ol i kam ausait long namel bilong bel bilong Ebraham.
Tasol em husat ol i no kaunim kamap bilong em long ol, i kisim namba ten hap bilong Ebraham, na blesim em husat i gat ol promis.
Na i no gat tok i birua long tok yet olgeta long dispela, man i liklik moa i kisim blesing long em husat i winim em.
Na hia ol man husat i dai i kisim ol namba ten hap. Tasol long dispela hap em i kisim ol, long husat i gat witnes long em i stap laip.
Na olsem mi ken tok olsem, Livai tu, husat i kisim namba ten hap, i baim namba ten hap insait long Ebraham.
Long wanem, em i stap yet insait long namel bilong bel bilong papa bilong em, taim em i bungim Melkisedek.
¶ Olsem na sapos pasin bilong kamap inap tru i kam long wokpris bilong Livai, (long wanem, aninit long en ol manmeri i kisim lo,) i gat wanem nid moa long narapela pris i mas kirap i bihainim lain bilong Melkisedek, na ol i no kolim ol i bihainim lain bilong Eron?
Long wanem, bikos wokpris i senis, i gat nid long i mas gat wanpela senis i kamap tu long lo.
Long wanem, em husat ol dispela samting i toktok long en em i long narapela lain, long dispela i no gat man i lukluk long wok bilong alta.
Long wanem, em i klia long Bikpela bilong yumi i kamap ausait long Juda, bilong dispela lain Moses i no toktok liklik long sait bilong wokpris.
Na em i klia moa yet, long wanem, long bihainim samting i wankain bilong Melkisedek i gat narapela pris i kirap,
Husat i kamap, i no bihainim lo bilong strongpela tok bilong bodi sait, tasol i bihainim pawa bilong laip i no gat pinis bilong en.
Long wanem, em i tokaut klia, Yu stap wanpela pris oltaim oltaim i bihainim lain bilong Melkisedek.
Long wanem, tru tumas, i gat wanpela samting bilong mekim dispela strongpela tok i go paslain i kamap samting nating, long pasin i no gat strong na pasin i no gutpela bilong helpim bilong en.
Long wanem, lo i no mekim wanpela samting long kamap inap tru, tasol taim God i bringim hop i gutpela moa insait, dispela i mekim. Long dispela yumi wok long go klostu long God.
Na bikos God i no mekim em pris taim i no gat strongpela promis,
(Long wanem, ol i mekim ol dispela pris taim i no gat strongpela promis. Tasol dispela wantaim wanpela strongpela promis long em husat i tokim em, Bikpela i wokim strongpela promis na em bai i no inap tanim bel, Yu stap wanpela pris oltaim oltaim i bihainim lain bilong Melkisedek.)
Long hamas olsem God i mekim Jisas samting bilong sanap baksait long dinau bilong wanpela testamen i mobeta.
Na tru tumas, ol i planti pris, bilong wanem, God i no larim ol stap yet bikos dai i stap.
Tasol dispela man, bikos em i stap yet oltaim, i gat wanpela wokpris i no inap senis.
Olsem na em i inap tu long kisim bek ol i go inap long las hap bilong en, husat i kam long God long em, taim yumi luksave olsem em i stap laip oltaim long mekim wok namelman bilong helpim ol.
Long wanem, kain hetpris olsem em inap long yumi, husat em holi, i no inap bagarapim liklik, i no doti, i bruk longwe long ol sinman, na i kamap antap moa long ol heven.
Husat i no gat nid olgeta wan wan de, olsem ol dispela hetpris, long ofaim sakrifais i go antap, bilong ol sin bilong em yet pastaim, na nau bilong ol sin bilong ol manmeri. Long wanem, dispela em i mekim wanpela taim, taim em i ofaim em yet.
Long wanem, lo i mekim ol man kamap hetpris husat i gat sik. Tasol tok bilong dispela strongpela promis, dispela i kamap bihain long lo, i mekim Pikinini Man, husat God i mekim holi oltaim oltaim.