¶ Olsem na taim yumi lusim ol as bilong tok bilong ol skul bilong Kraist, larim yumi go long pasin bilong kamap inap tru, taim yumi no slipim gen ol as ston bilong tanim bel long ol wok i no gat laip, na bilong bilip tru i go long God,
Bilong skul bilong ol baptais, na bilong putim ol han antap long narapela, na bilong kirap bek bilong daiman, na bilong kot bilong oltaim oltaim.
Na dispela yumi bai mekim, sapos God i orait long en.
Long wanem, em i no gat rot olgeta long ol dispela husat wanpela taim ol i kisim lait, na ol i bin testim dispela presen bilong heven, na ol i kamap lain husat i kisim hap bilong Holi Spirit,
Na ol i bin testim dispela gutpela tok bilong God, na ol pawa bilong dispela skai na graun long kamap bihain,
Sapos ol bai lusim hap i go, long stretim ol gen i go long pasin bilong tanim bel, taim yumi luksave olsem long ol yet ol i nilim Pikinini Man bilong God long diwai kros gen, na mekim em long kisim sem ples klia.
Long wanem, dispela graun husat i dringim insait dispela ren i kam planti taim antap long en, na karim ol sayor i fit long ol husat i lukautim dispela, i kisim blesing long God.
Tasol dispela samting i karim ol nil na rop i gat nil ol man i tok nogat olgeta long ol, na i klostu long ol i tok nogut long en, husat pinis bilong ol em i long kuk olgeta.
¶ Tasol, ol man i stap klostu long bel bilong mi, mipela i tingting olsem yupela i winim ol dispela samting, na ol dispela samting i go wantaim pasin bilong kisim bek, maski mipela i toktok olsem.
Long wanem, God em i no Man bilong mekim pasin i no stretpela long lusim tingting long ol wok na hatwok bilong laikim tru bilong yupela, dispela yupela i bin soim i go long nem bilong Em, bikos yupela i bin wokim wok long ol seint, na yupela i wokim wok yet.
Na mipela i gat laik long olgeta wan wan bilong yupela i ken soim wankain hatwok i go inap long strongpela bilip i pulap long hop i go inap long pinis.
Inap long yupela i no ken stap ol lesman, tasol ol man bilong bihainim ol husat, long bilip tru na pasin bilong sanap strong long traim, i kisim ol promis olsem samting papa i givim pikinini.
Long wanem, taim God i wokim promis long Ebraham, bikos em i no inap long wokim strongpela promis long narapela samting i bikpela moa, em i wokim strongpela promis long em yet,
I spik, Tru tumas, long pasin bilong blesim mi bai blesim yu, na long pasin bilong mekim i kamap planti moa mi bai mekim yu kamap planti moa.
Na olsem, bihain long em i bin stap strong yet wantaim pasin bilong sanap strong long traim, em i kisim promis.
Long wanem, tru tumas, ol man bai wokim strongpela promis long samting i bikpela moa. Na wanpela strongpela promis bilong strongim tok i stap long ol bilong wanpela pinis bilong olgeta strongpela pait.
We insait long en God, taim em i gat laik planti moa yet long soim ol lain bilong kisim promis olsem samting pikinini i kisim long papa, long tok helpim bilong em i no inap senis, em i strongim dispela wantaim wanpela strongpela promis.
Inap long wok bilong tupela samting i no inap senis, long dispela samting em i no gat rot olgeta long God i ken giaman, yumi ken gat wanpela strongpela pasin bilong kisim bel isi, husat i bin ranawe long go hait long holim strong dispela hop em i putim long ai bilong yumi.
Dispela hop yumi gat olsem wanpela anka bilong tewel, tru olgeta na strong wantaim, na husat i go insait long dispela samting insait long laplap bilong tempel.
We man i go pas bilong helpim yumi i go insait pinis, yes, Jisas, husat God i mekim wanpela hetpris oltaim oltaim i bihainim lain bilong Melkisedek.