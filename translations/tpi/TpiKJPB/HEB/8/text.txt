¶ Nau long ol dispela samting mipela i bin toktok long en, dispela em i as tingting olgeta. Yumi gat wanpela kain hetpris, husat God i putim long han sut bilong sia king bilong King Stret insait long ol heven.
Em i wokman bilong rum holi, na bilong haus holi tru tru, dispela Bikpela i sanapim, na i no man.
Long wanem, olgeta wan wan hetpris ol i makim long ofaim ol presen na ol sakrifais. Olsem na em i gat nid long dispela man i mas gat wanpela samting tu long ofaim.
Long wanem, sapos em i stap long dispela graun, em i no ken stap pris, taim yumi luksave long i gat ol pris i stap husat i ofaim ol presen bilong bihainim lo,
Husat i wokim wok bilong stap piksa na tewel bilong san bilong ol samting bilong heven, olsem Moses i kisim strongpela skul long God taim em i redi long wokim haus sel holi. Long wanem, Lukim, em i tok, long yu wokim olgeta samting bilong bihainim dispela piksa mi soim long yu long maunten.
¶ Tasol nau em i bin kisim wanpela wok i gutpela moa olgeta, long hamas tu em i namelman bilong wanpela kontrak i gutpela moa, dispela God i strongim wantaim ol promis i gutpela moa.
Long wanem, sapos dispela namba wan kontrak i no bin gat asua, orait ol i no mas painim ples bilong namba tu.
Long wanem, taim em i painim asua long ol, em i tok, Lukim, ol de i kam, Bikpela i tok, taim mi bai wokim wanpela nupela kontrak wantaim hauslain bilong Israel na wantaim hauslain bilong Juda,
I no bilong bihainim dispela kontrak mi wokim wantaim ol tumbuna papa bilong ol long dispela de, taim mi kisim ol long han long stiaim ol i kam ausait long hap bilong Isip. Bilong wanem, ol i no bin stap yet insait long kontrak bilong mi, na mi no tingting planti long ol, Bikpela i tok.
Long wanem, dispela em dispela kontrak mi bai wokim wantaim hauslain bilong Israel bihain long ol dispela de, Bikpela i tok. Mi bai putim ol lo bilong mi insait long ol tingting bilong ol, na raitim ol insait long ol bel bilong ol. Na mi bai stap long ol wanpela God, na ol bai stap long mi wanpela lain manmeri.
Na ol bai i no inap skulim olgeta wan wan man ol man i stap klostu long em, na olgeta wan wan man brata bilong em, i spik, Save long Bikpela. Long wanem, olgeta bai save long mi, i stat long las man i go inap long man i nambawan.
Long wanem, mi bai stap pulap long sori long ol pasin i no stretpela bilong ol, na ol sin bilong ol na ol sin nogut bilong ol bai mi no inap tingim gen moa.
Bikos em i spik, Wanpela nupela kontrak, em i bin mekim namba wan i kamap olpela. Nau dispela samting i wok long dai na i wok long kamap olpela i redi long go pinis olgeta.