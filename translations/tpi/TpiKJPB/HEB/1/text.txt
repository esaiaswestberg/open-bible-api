¶ God, husat long kain kain taim na long kain kain pasin i toktok long ol taim bipo long ol tumbuna papa long maus bilong ol profet,
I bin toktok long yumi long ol dispela las de long maus bilong Pikinini Man bilong em, husat em i bin makim man bilong kisim samting Papa i givim pikinini long olgeta samting, long husat tu em i wokim ol skai na ol graun.
Husat taim em i stap lait bilong glori bilong em, na piksa tru stret bilong em yet, na husat i holim olgeta samting long tok bilong pawa bilong em, taim em i bin klinim i go ol sin bilong yumi long em yet, i bin sindaun long han sut bilong King Stret antap.
¶ Taim God i mekim em stap gutpela moa tru long ol ensel, olsem em i bin kisim long samting papa i givim pikinini wanpela nem i gutpela moa olgeta long ol.
Long wanem, em i tok long husat bilong ol ensel long wanpela taim, Yu stap Pikinini Man bilong mi, dispela de mi bin kamapim yu? Na gen, mi bai stap long em wanpela Papa, na em bai stap long mi wanpela Pikinini Man?
Na gen, taim em i bringim namba wan pikinini em i kamapim i kam long dispela graun, em i tok, Na larim olgeta ensel bilong God lotuim em.
Na long sait bilong ol ensel em i tok, Husat i mekim ol ensel bilong em ol spirit, na ol wokman bilong em wanpela lait bilong paia.
Tasol long Pikinini Man em i tok, Sia king bilong yu, O God, i stap oltaim oltaim na oltaim. Wanpela stik king bilong stretpela pasin em i stik king bilong kingdom bilong yu.
Yu bin laikim tru stretpela pasin na yu hetim sin nogut. Olsem na God, yes, God bilong yu, i bin welim yu wantaim wel bilong amamas antap moa long ol poroman bilong yu.
Na, Yu, Bikpela, long stat i bin slipim ol as ston bilong dispela graun. Na ol heven em ol wok bilong tupela han bilong yu.
Ol bai dai olgeta. Tasol yu stap yet. Na ol olgeta bai wok long kamap olpela olsem wanpela klos.
Na olsem wanpela naispela klos bai yu tanim ol long ol yet, na ol bai senis. Tasol yu stap wankain, na ol yia bilong yu bai i no inap fel.
Tasol em i tok long husat bilong ol ensel long wanpela taim, Sindaun long han sut bilong mi, inap long mi mekim ol birua bilong yu i kamap liklik sia bilong putim lek bilong yu?
Ating i yes long ol olgeta i ol spirit bilong wokim wok, husat God i salim i go long wokim wok long ol husat bai kisim kisim bek bilong God olsem samting pikinini i kisim long papa?