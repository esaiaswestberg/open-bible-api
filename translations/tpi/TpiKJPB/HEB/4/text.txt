¶ Olsem na larim yumi pret, nogut, taim God i givim wanpela promis long yumi long go insait long malolo bilong em, wanpela bilong yupela i ken luk olsem em i kam sot long en.
Long wanem, long yumi ol i autim gutnius, wankain olsem long ol. Tasol dispela tok ol i autim i no bin helpim ol, taim ol husat i harim dispela i no abusim dispela wantaim bilip tru.
Long wanem, yumi husat i bin bilip i go insait long malolo, olsem em i tok, Olsem mi bin wokim strongpela promis insait long belhat tru bilong mi, sapos ol bai go insait long malolo bilong mi, maski ol wok i pinis olgeta i stat long taim God i slipim ol as ston bilong dispela graun.
Long wanem, em i toktok long wanpela ples stret long namba seven de long dispela pasin, Na God i bin malolo long namba seven de long olgeta wok bilong em.
Na long dispela ples gen, Sapos ol bai go insait long malolo bilong mi.
Olsem na yumi luksave long em i stap yet long sampela i mas go insait long en, na ol husat ol i autim tok long dispela pastaim i no go insait, bilong wanem, ol i no gat bilip.
Na gen, em i makim wanpela de stret, i spik insait long Devit, Tude, bihain long longpela taim olsem, olsem ol i tok, Tude sapos yupela bai harim nek bilong em, no ken strongim ol bel bilong yupela.
Long wanem, sapos Jisas i bin givim ol malolo pinis, nau bai em i no bin toktok bihain long en long narapela de.
Olsem na i gat i stap yet wanpela malolo long ol lain manmeri bilong God.
Long wanem, em husat i go insait pinis long malolo bilong em, em tu i bin lusim ol wok bilong em yet, olsem God i bin lusim bilong em.
¶ Olsem na larim yumi hatwok long go insait long dispela malolo, nogut wanpela man i pundaun i bihainim wankain piksa bilong pasin bilong i no gat bilip.
Long wanem, tok bilong God i stap laip, na pulap long pawa, na em i sap moa long olgeta wan wan bainat i gat tupela sap, em i sutim, yes, long brukim long tupela hap tewel na spirit, na ol skru bilong bun na wara bilong bun, na em i samting i klia tru long ol tingting na ol as tingting bilong bel.
Na tu i no gat wanpela samting God i kamapim husat i no stap klia tru long hap ai bilong em i lukim. Tasol olgeta samting i stap skin nating na op long ol ai bilong em husat yumi gat wok long em.
Nau taim yumi luksave long yumi gat wanpela nambawan hetpris, husat i wokabaut i go pinis insait long ol heven, Jisas, Pikinini Man bilong God, larim yumi holimpas strong tokaut long bilip bilong yumi.
Long wanem, yumi no gat wanpela hetpris husat yumi i no inap tasim wantaim samting yumi pilim bilong ol sik bilong yumi. Tasol long olgeta poin em i kisim traim wankain olsem yumi, tasol em i no gat sin.
Olsem na larim yumi kam wantaim pasin bilong i no pret i go long sia king bilong marimari, inap long yumi ken kisim sori, na painim pinis marimari long helpim long taim bilong nid.