¶ Nau bihain long dai bilong Moses, wokboi bilong BIKPELA, em i kamap olsem, long BIKPELA i tokim Josua, pikinini man bilong Nun, wokman bilong Moses, i spik,
Moses, wokboi bilong Mi, i dai pinis. Olsem na nau kirap, go hapsait long dispela Jordan, yu, na olgeta dispela lain manmeri, i go long dispela hap Mi givim long ol, yes, long ol pikinini bilong Isrel.
Olgeta wan wan ples long as bilong fut bilong yupela bai krungutim, dispela Mi bin givim long yupela, olsem Mi tokim Moses.
I stat long ples i no gat man na dispela Lebanon, yes, i go long bikpela riva, wara Yufretis, olgeta dispela hap bilong ol lain Hit, na i go long bikpela biksi i go long hap bilong san i go daun, bai i stap hap arere bilong yupela.
Bai i no gat wanpela man husat bai inap long sanap long ai bilong yu olgeta de bilong laip bilong yu. Olsem Mi bin stap wantaim Moses, olsem tasol Mi bai stap wantaim yu. Mi bai i no inap fel long helpim yu, o givim baksait long yu.
Stap strong na holimpas gutpela strong bilong pait. Long wanem, long dispela lain manmeri bai yu brukim dispela hap bilong wanpela samting papa i givim pikinini, dispela Mi wokim strongpela promis i go long ol tumbuna papa bilong ol long givim ol.
Tasol yu mas stap strong na strong tru bilong pait, inap long yu ken lukluk gut long mekim bilong bihainim olgeta lo, dispela Moses, wokboi bilong Mi, i bin tok strong long yu. No ken tanim long en i go long han sut o i go long han kais, inap long yu ken kamap gutpela long wanem kain hap we yu go.
Dispela buk bilong lo bai i no ken lusim maus bilong yu. Tasol yu bai tingting strong long en san na nait, inap long yu ken lukluk gut long mekim bilong bihainim olgeta samting Mi raitim insait long en. Long wanem, nau yu bai mekim rot bilong yu i kamap gutpela, na nau yu bai win gut long olgeta samting.
Ating i yes long Mi bin tok strong long yu? Stap strong na holimpas gutpela strong bilong pait. No ken pret, na tu yu no ken wari planti. Long wanem, BIKPELA, God bilong yu, i stap wantaim yu long wanem hap we yu go.
¶ Nau Josua i tok strong long ol ofisa bilong ol manmeri, i spik,
Wokabaut namel long ami, na tok strong long ol manmeri, i spik, Redim bilong yupela ol kaikai. Long wanem, bipo long tripela de i pinis yupela bai go hapsait long dispela Jordan, long go insait long holimpas dispela hap, dispela BIKPELA, God bilong yupela, i givim yupela long holimpas.
Na long ol lain bilong Ruben, na long ol lain bilong Gat, na long hap lain bilong Manasa, Josua i toktok, i spik,
Holim tingting long dispela tok Moses, wokboi bilong BIKPELA, i tok strong yupela, i spik, BIKPELA, God bilong yupela, i bin givim malolo long yupela, na Em i bin givim dispela hap long yupela.
Ol meri bilong yupela, ol liklik pikinini bilong yupela, na ol bulmakau samting bilong yupela, bai stap yet long dispela hap Moses i givim yupela long dispela sait long Jordan. Tasol yupela bai go paslain long ol brata bilong yupela wantaim ol samting bilong pait, olgeta strongpela man bilong pait, na helpim ol,
Inap long BIKPELA i bin givim malolo long ol brata bilong yupela, olsem Em i bin givim yupela, na ol tu i bin holimpas dispela hap BIKPELA, God bilong yupela, i givim ol. Nau yupela bai go bek long holimpas bilong yupela, na amamas long en, dispela Moses, wokboi bilong BIKPELA, i givim yupela long dispela sait bilong Jordan i go long hap san i kamap.
¶ Na ol i bekim tok long Josua, i spik, Olgeta samting yu tok strong long mipela, mipela bai mekim, na wanem hap we yu salim mipela, mipela bai go.
Wankain olsem mipela i harim long Moses long olgeta samting, olsem tasol mipela bai harim long yu. BIKPELA, God bilong yu, i ken stap wantaim yu tasol, olsem Em i stap wantaim Moses.
Husat man i stap husat i bikhet i birua long tok strong bilong yu, na i no laik harim ol toktok bilong yu long olgeta samting yu tok strong long em, mipela bai mekim em i dai. Tasol stap strong na holimpas gutpela strong bilong pait.