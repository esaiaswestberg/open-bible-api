¶ Na namba tu hap satu i kam ausait long Simion, yes, bilong lain bilong ol pikinini bilong Simion bilong bihainim ol famili bilong ol. Na samting papa i givim pikinini bilong ol i stap insait long samting papa i givim pikinini bilong ol pikinini bilong Juda.
Na ol i gat ol samting papa i givim pikinini bilong ol long Biar-siba, o Siba, na Molada,
Na Hasar-sual, na Bala, na Asem,
Na Eltolat, na Betul, na Horma,
Na Siklak, na Bet-makabot, na Hasar-susa,
Na Bet-lebeot, na Saruhen, 13 biktaun wantaim ol vilis bilong ol,
Ain, Remon, na Eter, na Asan, fopela biktaun na ol vilis bilong ol,
Na olgeta dispela vilis i stap raun nabaut long ol dispela biktaun i go long Bealat-bir, Ramat bilong hap saut. Dispela em i samting papa i givim pikinini bilong lain bilong ol pikinini bilong Simion bilong bihainim ol famili bilong ol.
Samting papa i givim pikinini bilong ol pikinini bilong Simion i kam ausait long hap skel bilong ol pikinini bilong Juda. Long wanem, hap bilong ol pikinini bilong Juda i tumas long ol. Olsem na ol pikinini bilong Simion i gat samting papa i givim pikinini bilong ol insait long samting papa i givim pikinini bilong Juda.
¶ Na namba tri hap satu i kam antap bilong ol pikinini bilong Sebyulan bilong bihainim ol famili bilong ol. Na hap arere bilong samting papa i givim pikinini bilong ol em i go long Sarit.
Na hap arere bilong ol i go antap i go long biksi, na Marala, na i go inap long Dabeset, na i go inap long dispela riva i stap long ai bilong Jokneam,
Na tanim na lusim Sarit i go long hap is i go long ples san i save kamap long hap arere bilong Kislot-tebor, na nau em i go ausait long Daberat, na i go antap long Jafia,
Na i lusim dispela ples i ran i go long hap is i go long Gita-hefer, i go long Ita-kasin, na i go ausait i go long Remon-metoar i go long Nea.
Na hap arere i raunim dispela long hap not i go long Hanaton. Na ol hap i go ausait bilong en i stap long ples daun bilong Jiftael,
Na Katat, na Nahalal, na Simron, na Idala, na Betlehem, twelpela biktaun wantaim ol vilis bilong ol.
Dispela em i samting papa i givim pikinini bilong ol pikinini bilong Sebyulan bilong bihainim ol famili bilong ol, ol dispela biktaun wantaim ol vilis bilong ol.
¶ Na namba foa hap satu i kam ausait long Isakar, bilong ol pikinini bilong Isakar bilong bihainim ol famili bilong ol.
Na hap arere bilong ol i go long Jesril, na Kesulot, na Sunem,
Na Hafaraim, na Sion, na Anaharat,
Na Rabit, na Kision, na Ebes,
Na Remet, na En-ganim, na En-hada, na Bet-pases.
Na hap arere i go inap long Tabor, na Sahasima, na Bet-semes. Na ol hap i go ausait bilong ol hap arere bilong en i stap long Jordan, 16 biktaun wantaim ol vilis bilong ol.
Dispela em i samting papa i givim pikinini bilong lain bilong ol pikinini bilong Isakar bilong bihainim ol famili bilong ol, ol biktaun na ol vilis bilong ol.
¶ Na namba faiv hap satu i kam ausait bilong lain bilong ol pikinini bilong Aser bilong bihainim ol famili bilong ol.
Na hap arere bilong ol em Helkat, na Hali, na Beten, na Aksap,
Na Alamelek, na Amat, na Misal, na i go inap long Karmel i go long hap wes, na i go long Sihor-lipnat,
Na i tanim i go long hap san i kamap i go long Bet-degon, na i go inap long Sebyulan, na i go long ples daun bilong Jiftael i go long sait bilong hap not bilong Bet-emek, na Neiel, na i go ausait i go long Kabul long han kais sait,
Na Hibron, na Rehop, na Hamon, na Kana, yes, i go inap long bikpela Saidon.
Na nau hap arere i tanim i go long Rama, na i go long strongpela biktaun Tair. Na hap arere i tanim i go long Hosa, na ol hap i go ausait bilong en i stap long biksi i lusim hap arere i go long Aksip,
Uma tu, na Afek, na Rehop, 22 biktaun wantaim ol vilis bilong ol.
Dispela em i samting papa i givim pikinini bilong lain bilong ol pikinini bilong Aser bilong bihainim ol famili bilong ol, ol dispela biktaun wantaim ol vilis bilong ol.
¶ Namba sikis hap satu i kam ausait i go long ol pikinini bilong Naptalai, yes, long ol pikinini bilong Naptalai bilong bihainim olgeta famili bilong ol.
Na hap arere bilong ol i stat long Helep, i stat long Alon i go long Seananim, na Adami, Nekep, na Japniel, i go long Lakum, na ol hap i go ausait bilong ol i stap long Jordan.
Na nau hap arere bilong ol i tanim i go long hap wes i go long Asnot-tebor, na i go ausait lusim dispela ples i go long Hukok, na i go inap long Sebyulan long sait bilong hap saut, na i go inap long Aser long sait bilong hap wes, na i go long Juda antap long Jordan i go long hap san i kam antap.
Na ol biktaun i gat banis em Sidim, Ser, na Hamat, Rakat, na Kineret,
Na Adama, na Rama, na Hesor,
Na Kedes, na Edrei, na En-hesor,
Na Iron, na Mikdal-el, Horem, na Bet-anat, na Bet-semes, 19 biktaun wantaim ol vilis bilong ol.
Dispela em i samting papa i givim pikinini bilong lain bilong ol pikinini bilong Naptalai bilong bihainim ol famili bilong ol, ol biktaun na ol vilis bilong ol.
¶  Na namba seven hap satu i kam ausait bilong lain bilong ol pikinini bilong Dan bilong bihainim ol famili bilong ol.
Na hap arere bilong samting papa i givim pikinini bilong ol em i Sora, na Esteol, na Ir-semes,
Na Sealabin, na Asalon, na Jetla,
Na Elon, na Timnata, na Ekron,
Na Elteke, na Gibeton, na Bealat,
Na Jehut, na Bene-berak, na Gat-rimon,
Na Mejarkon, na Rakon, wantaim hap arere long ai bilong Jafo.
Na hap arere bilong ol pikinini bilong Dan i go ausait liklik tumas long ol. Olsem na ol pikinini bilong Dan i go antap long pait birua long Lesem, na kisim dispela, na paitim dispela wantaim sap bilong bainat, na holimpas dispela, na ol i stap long en, na kolim Lesem, Dan, i bihainim nem bilong tumbuna papa bilong ol Dan.
Dispela em i samting papa i givim pikinini bilong lain bilong ol pikinini bilong Dan bilong bihainim ol famili bilong ol, ol dispela biktaun wantaim ol vilis bilong ol.
¶ Taim ol i bin wokim wanpela pinis bilong brukim dispela hap bilong samting papa i givim pikinini long ol hap arere bilong ol, ol pikinini bilong Isrel i givim wanpela samting papa i givim pikinini long Josua, pikinini man bilong Nun, namel long ol,
Bilong bihainim tok bilong BIKPELA, ol i givim em dispela biktaun em i askim long en, yes, Timnat-sera long maunten Ifraim. Na em i wokim dispela biktaun, na em i stap long en.
Dispela em i ol samting papa i givim pikinini, dispela pris Eleasar, na Josua, pikinini man bilong Nun, na ol het bilong ol papa bilong ol lain bilong ol pikinini bilong Isrel, long satu ol i brukim samting papa i givim pikinini long Sailo long ai bilong BIKPELA, long dua bilong haus sel holi bilong bung bilong ol manmeri. Olsem na ol i wokim wanpela pinis bilong brukim dispela hap.