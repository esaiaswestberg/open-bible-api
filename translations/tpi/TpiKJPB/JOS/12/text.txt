¶ Nau dispela em ol king bilong dispela hap, husat ol pikinini bilong Isrel i paitim, na holimpas graun bilong ol long hapsait long Jordan i go long hap san i kamap, i stat long wara Arnon i go long maunten Hermon, na olgeta ples stret long sait bilong hap is,
Saihon, king bilong ol lain Amor, husat i stap long Hesbon, na bosim kingdom i stat long Aroa, dispela i stap antap long arere bilong wara Arnon, na i stat long namel stret bilong riva, na i stat long hap bilong Gileat, yes, i go inap long wara Jabok, dispela i hap arere bilong ol pikinini bilong Amon,
Na i stat long ples stret bilong biksi bilong Kinerot long hap is, na i go inap long biksi bilong ples stret, yes, biksi sol long hap is, long rot i go long Bet-jesimot, na i stat long hap saut, aninit long Asdot-piska,
Na hap arere bilong Ok, king bilong Basan, dispela i bilong ol hap lain i stap yet bilong ol traipela man, husat i stap long Astarot na long long Idrei,
Na bosim kingdom long maunten Hermon, na long Salka, na long olgeta Basan, i go inap long hap arere bilong ol lain Gesur na ol lain Meaka, na hap bilong Gileat, hap arere bilong Saihon, king bilong Hesbon.
Moses, wokboi bilong BIKPELA, na ol pikinini bilong Isrel, i bin paitim ol. Na Moses, wokboi bilong BIKPELA, i givim dispela bilong wanpela holimpas i go long ol lain Ruben, na ol lain Gat, na hap lain bilong Manasa.
¶ Na ol dispela em ol king bilong dispela hap Josua na ol pikinini bilong Isrel i paitim long dispela sait long Jordan long hap wes, i stat long Beal-gat, long ples daun bilong Lebanon, yes, i go inap long maunten Halak, dispela i go antap long Seir. Dispela Josua i givim i go long ol lain bilong Isrel bilong wanpela holimpas bilong bihainim ol bruk bilong ol,
Long ol maunten, na long ol ples daun, na long ol ples stret, na long ol ai bilong wara, na long ples i no gat man, na long hap bilong hap saut, ol lain Hit, ol lain Amor, ol lain Kenan, ol lain Peris, ol lain Hiv, na ol lain Jebus,
King bilong Jeriko, wanpela, king bilong Eai, dispela i stap klostu long Betel, wanpela,
King bilong Jerusalem, wanpela, king bilong Hibron, wanpela,
King bilong Jarmut, wanpela, king bilong Lekis, wanpela,
King bilong Eklon, wanpela, king bilong Geser, wanpela,
King bilong Debir, wanpela, king bilong Geder, wanpela,
King bilong Horma, wanpela, king bilong Arat, wanpela,
King bilong Lipna, wanpela, king bilong Adulam, wanpela,
King bilong Makeda, wanpela, king bilong Betel, wanpela,
King bilong Tapua, wanpela, king bilong Hefer, wanpela,
King bilong Afek, wanpela, king bilong Lasaron, wanpela,
King bilong Madon, wanpela, king bilong Hesor, wanpela,
King bilong Simron-meron, wanpela, king bilong Aksap, wanpela,
King bilong Teanak, wanpela, king bilong Megido, wanpela,
King bilong Kedes, wanpela, king bilong Jokneam bilong Karmel, wanpela,
King bilong Dor long hap arere bilong Dor, wanpela, king bilong ol kantri bilong Gilgal, wanpela,
King bilong Tirsa, wanpela. Olgeta king i 31.