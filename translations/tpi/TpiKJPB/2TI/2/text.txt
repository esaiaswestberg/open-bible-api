¶ Olsem na yu, pikinini man bilong mi, stap strong long dispela marimari i stap insait long Kraist Jisas.
Na ol dispela samting yu bin harim long mi namel long planti witnes, dispela stret yu mas putim long han bilong ol man yu inap bilip long ol, husat bai stap inap long skulim ol arapela tu.
Olsem na yu mas stap strong yet long hevi i hat tru, olsem wanpela gutpela soldia bilong Jisas Kraist.
I no gat man i mekim bikpela pait husat i paulim em yet wantaim ol samting bilong dispela laip, inap long em i ken amamasim bel bilong em husat i bin makim em long stap soldia.
Na sapos wanpela man tu i pait strong long win tru, yet ol i no inap putim hat prais long en, sapos em i no pait strong i bihainim lo.
Man bilong lukautim gaden husat i hatwok i mas stap namba wan man bilong kisim hap bilong ol kaikai.
Tingim na skelim wanem samting mi tok. Na Bikpela i ken givim yu gutpela save long olgeta samting.
¶ Holim tingting long Jisas Kraist, bilong tumbuna pikinini bilong Devit, God i kirapim long dai long bihainim gutnius bilong mi.
We mi karim hevi long en, olsem man i mekim pasin nogut, yes, inap long kalabus. Tasol tok bilong God i no stap kalabus.
Olsem na mi stap strong yet long hevi long olgeta samting bilong tingim ol man God i bin makim, inap long ol tu i ken kisim dispela kisim bek i stap insait long Kraist Jisas wantaim glori bilong oltaim oltaim.
Dispela em i wanpela tok yu inap bilip long en. Long wanem, sapos yumi stap daiman wantaim em, yumi bai stap laip tu wantaim em.
Sapos yumi karim hevi, yumi bai bosim kingdom tu wantaim em. Sapos yumi tok nogat long em, em tu bai tok nogat long yumi.
Sapos yumi no bilip, yet em i stap man yu inap bilip long em. Em i no inap tok nogat long em yet.
¶ Bilong ol dispela samting mekim ol tingim gen, taim yu givim wok long ol long ai bilong Bikpela long ol i no ken pait strong long sait bilong ol toktok i no gat helpim, tasol i long paulim ol lain i harim.
Stadi long soim yu yet man God i orait long en, wanpela wokman husat i no gat as long sem, taim yu brukim stret tok bilong tok tru.
Tasol stap longwe long ol toktok nating i no holi. Long wanem, ol bai i kamap bikpela moa i go long pasin i no bihainim God.
Na ol tok bilong ol bai kaikai olsem wanpela sik kenka, bilong husat em Haiminias na Failitas.
Husat long sait bilong tok tru i bin lusim rot, taim ol i tok long kirap bek long dai i kamap bipo pinis, na tromoi i go daun bilip tru bilong sampela.
¶ Tasol as ston bilong God i sanap strong tru, taim i gat dispela mak, Bikpela i save long ol husat i bilong em. Na, Larim olgeta wan wan husat i kolim nem bilong Kraist lusim sin nogut.
Tasol insait long bikpela haus i no gat ol sospen samting bilong gol na silva tasol, tasol tu bilong diwai na bilong graun. Na sampela i long kisim ona, na sampela i no long kisim ona.
Olsem na sapos wanpela man i klinim em yet tru long ol dispela, em bai stap sospen samting bilong ona, holi, na fit bilong bosman i ken yusim, na redi long olgeta wan wan gutpela wok.
¶ Ranawe tu long ol aigris bilong ol yangpela. Tasol bihainim stretpela pasin, bilip tru, pasin bilong laikim tru, na bel isi, wantaim ol husat i singaut long Bikpela long wanpela bel i klin.
Tasol abrusim ol askim i kranki na i no gat lainim, taim yu save long ol i kirapim ol strongpela pait.
Na wokboi bilong Bikpela i no ken pait strong. Tasol em i mas stap isi long olgeta man, stap fit long skulim ol arapela, stap man bilong sanap strong long traim,
Long pasin bilong stap isi em i ken skulim ol husat i birua long ol yet, sapos i gat sans long God bai givim ol pasin bilong tanim bel long ol i ken tok yes long tok tru.
Na long ol i ken helpim ol yet gen long kam ausait long trap bilong Seten, husat em i kisim i go kalabus long laik bilong em.