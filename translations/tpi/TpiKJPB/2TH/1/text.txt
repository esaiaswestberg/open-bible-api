¶ Pol, na Silvanas, na Timotias, i go long sios bilong ol lain bilong Tesalonaika insait long God, Papa bilong yumi, na Bikpela Jisas Kraist.
Marimari i go long yupela, na bel isi, i kam long God, Papa bilong yumi, na Bikpela Jisas Kraist.
Mipela i mas tok tenkyu long God long yupela olgeta taim, ol brata, olsem em i fit, bikos bilip tru bilong yupela i wok long go bikpela planti moa yet, na pasin bilong laikim tru bilong olgeta wan wan bilong yupela olgeta, wanpela i go long arapela, i pulap tru,
Inap long mipela mipela yet i givim glori long yupela long olgeta sios bilong God bilong tingim pasin bilong sanap strong long traim na bilip tru bilong yupela long olgeta hevi na ol bikpela hevi bilong yupela, dispela yupela i stap strong yet long ol.
¶ Dispela em i wanpela mak i kamap ples klia bilong stretpela kot bilong God, inap long em i ken kaunim yupela long i gat namba inap long kingdom bilong God, long dispela yupela tu i karim hevi,
Taim yumi luksave long em i wanpela stretpela samting wantaim God long bekim pe wantaim bikpela hevi i go long ol husat i givim wari long yupela.
Na long yupela husat i pilim wari, malolo wantaim mipela, taim Bikpela Jisas bai kamap ples klia i kam long heven wantaim ol strongpela ensel bilong em,
Long paia i lait em bai bekim pe nogut long ol husat i no save long God, na husat i no bihainim gutnius bilong Bikpela bilong yumi Jisas Kraist,
Husat bai kisim mekim save wantaim bagarap olgeta bilong oltaim oltaim long pes bilong Bikpela, na long glori bilong pawa bilong em,
Taim em bai kam long kisim glori insait long ol seint bilong em, na long larim ol man tingim em wantaim laikim insait long ol olgeta husat i bilip (bilong wanem, testimoni bilong mipela namel long yupela yupela i bilipim) long dispela de.
¶ Olsem na tu mipela beten oltaim long yupela, inap long God bilong yumi ken kaunim yupela i gat namba inap long dispela singaut, na inapim olgeta gutpela amamas bilong gutpela pasin bilong em, na wok bilong bilip tru wantaim pawa,
Inap long nem bilong Bikpela bilong yumi Jisas Kraist i ken kisim glori insait long yupela, na yupela insait long em, bilong bihainim marimari bilong God bilong yumi na Bikpela Jisas Kraist.