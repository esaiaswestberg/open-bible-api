¶ Nau BIKPELA i tokim mi, Go yet, laikim tru wanpela meri i klostu tru long bel bilong pren bilong em, yet em i meri bilong bagarapim marit long pamuk pasin, bilong bihainim laikim tru bilong BIKPELA i go long ol pikinini bilong Isrel, husat i lukluk long ol arapela god, na laikim tru ol sospen samting i gat liklik maus bilong wain.
Olsem na mi baim em long mi long 15 hap silva, na long wanpela omer bilong bali, na wanpela namba tu hap omer bilong bali.
Na mi tokim em, Yu bai stap bilong mi bilong planti de. Yu no ken pilai olsem pamuk meri, na yu no ken stap bilong narapela man. Olsem tasol bai mi tu i stap bilong yu.
Long wanem, ol pikinini bilong Isrel bai stap planti de na i no gat wanpela king, na i no gat wanpela hetman, na i no gat wanpela sakrifais, na i no gat wanpela piksa god, na i no gat wanpela ifat, na i no gat terafim.
Bihain long en ol pikinini bilong Isrel bai kam bek, na painim BIKPELA, God bilong ol, na Devit, king bilong ol. Na ol bai pret long BIKPELA na gutpela pasin bilong Em long ol de bihain.