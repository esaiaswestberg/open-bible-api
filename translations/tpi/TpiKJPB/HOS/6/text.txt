¶ Kam, na yumi go bek long BIKPELA. Long wanem, Em i bin brukim, na Em bai stretim sik bilong yumi. Em i bin paitim, na Em bai pasim sua bilong yumi.
Bihain long tupela de bai Em i kirapim yumi gen. Long namba tri de Em bai kirapim bek yumi, na yumi bai stap laip long hap ai bilong Em i lukim.
Nau bai yumi save, sapos yumi bihainim i go bilong save long BIKPELA. Go ausait bilong Em Em i redim olsem moning. Na Em bai kam long yumi olsem ren, olsem ren bilong bihain na ren bilong bipo i kam long dispela graun.
¶ O Ifraim, Mi bai mekim wanem long yu? O Juda, Mi bai mekim wanem long yu? Long wanem, gutpela pasin bilong yu i stap olsem klaut bilong moning, na olsem wara bilong nait long moning tru em i go olgeta.
Olsem na Mi bin katim ol long han bilong ol profet. Mi bin kilim ol long ol tok bilong maus bilong Mi. Na ol kot bilong yu i stap olsem lait, dispela i go ausait.
Long wanem, Mi gat laik long sori, na i no sakrifais, na save long God moa long ol ofa i kuk olgeta.
Tasol ol, olsem ol man, i bin kalapim lo bilong dispela kontrak. Long dispela hap ol i bin mekim trik pasin i birua long Mi.
Gileat em i wanpela biktaun bilong ol husat i wokim sin nogut, na em i doti wantaim blut.
Na olsem ol liklik ami bilong ol raskol stilman i wetim wanpela man, olsem tasol ol lain bilong ol pris i kilim man i dai long rot taim ol i tok yes. Long wanem, ol i mekim pamuk rot pasin.
Mi bin lukim wanpela samting i nogut tru insait long hauslain bilong Isrel. Long dispela hap em pasin bilong pamuk meri bilong Ifraim. Isrel i kamap doti pinis.
Na tu, O Juda, Em i bin putim wanpela kamautim bilong yu, taim Mi tanim bek kalabus bilong ol lain bilong Mi.