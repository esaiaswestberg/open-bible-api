¶ Sapos wanpela profet o wanpela i driman ol driman i kirap namel long yupela na em i givim yu wanpela mak o wanpela samting i winim tingting,
Na dispela mak o dispela samting i winim tingting i kamap olsem em i bin toktok long yu, na em i tok, Larim yumi go na bihainim ol arapela god yu no bin save long ol na larim yumi mekim wok long ol.
Yu no ken harim ol tok bilong dispela profet o dispela wanpela i driman ol driman. Long wanem God BIKPELA bilong yupela i traim yupela long save olsem, yupela i laikim tru God BIKPELA bilong yupela long olgeta hap bilong bel bilong yupela na long olgeta hap bilong tewel bilong yupela.
Yupela i mas wokabaut long bihainim God BIKPELA bilong yupela na pret long Em na holimpas ol strongpela tok bilong Em na bihainim nek bilong Em, na yupela i mas mekim wok long Em na pas long Em.
Na yupela i mas kilim i dai dispela profet o dispela wanpela i driman ol driman, long wanem em i bin tok long tanim yupela long lusim God BIKPELA bilong yupela. Em i bin bringim yupela long lusim graun bilong Isip na baim bek yupela long haus bilong i stap slev. Em i mekim dispela long subim yu long lusim we God BIKPELA bilong yu i givim strongpela tok long yu long wokabaut long em. Olsem yu mas rausim dispela pasin nogut long namel long yu.
¶ Sapos brata bilong yu em pikinini bilong mama bilong yu o pikinini man bilong yu o pikinini meri bilong yu o meri bilong yu i stap klostu long bros bilong yu o pren bilong yu na em i stap olsem tewel bilong yu yet, sapos wanpela bilong ol i pulim yu hait na tok, Larim yumi go na mekim wok long ol arapela god yu no bin save long ol, em yu na ol papa bilong yu,
Em ol god bilong ol manmeri i stap raun nabaut long yupela, maski ol i klostu long yu o longwe long yu i go long wanpela arere bilong dispela graun inap long arapela arere bilong dispela graun,
Yu no ken orait long em o harim em, na tu ai bilong yu i no ken sori long em, na tu yu no ken helpim em long abrusim pe nogut, na tu yu no ken haitim em.
Tasol tru tumas yu mas kilim em i dai. Han bilong yu mas i stap pastaim long em bilong kilim em i dai na bihain han bilong olgeta manmeri.
Na yu mas paitim em long tromoi ol ston inap long em i dai pinis. Long wanem em i bin laik long subim yu long lusim God BIKPELA bilong yu. Em i bin bringim yu long lusim graun bilong Isip long dispela haus bilong i stap slev.
Na olgeta Isrel bai harim na pret. Na ol bai i no mekim dispela pasin nogut olsem em i stap namel long yupela.
¶ Sapos yu harim tok long wanpela bilong ol biktaun bilong yu, God BIKPELA bilong yu i bin givim ol long yu long sindaun long ol, na tok i olsem,
Sampela man, em ol pikinini bilong Belial, ol i bin go long lusim namel long yupela na ol i pulim i go longwe ol manmeri i stap long biktaun bilong ol, na tok, Larim yumi go na mekim wok long ol arapela god yupela i no bin save long ol.
Long dispela taim yu mas mekim askim na wok long painimaut na mekim asking bilong kliaim tingting na harim, sapos dispela tok i tru na dispela samting i tru olgeta olsem dispela samting i sting tru ol i wokim namel long yupela,
Tru tumas yu mas paitim ol manmeri bilong dispela biktaun long arere bilong bainat na bagarapim dispela olgeta na olgeta samting i stap insait long em na ol bulmakau samting bilong em long arere bilong bainat.
Na yu mas bungim olgeta kago samting bilong dispela biktaun i go long namel bilong rot bilong em na yu mas kukim long paia dispela biktaun na olgeta samting bilong kago samting bilong em bilong mekim wok bilong God BIKPELA bilong yu. Na dispela bai stap wanpela liklik maunten oltaim oltaim. Yu no ken wokim biktaun long em gen.
Na i no gat wanpela samting bilong ol dispela i kisim pe nogut i ken pas long han bilong yu, bai BIKPELA i ken tanim long lusim bikpela belhat bilong Em na soim sori long yu na mekim pasin i soim sori long yu, na mekim yu kamap planti manmeri olsem Em i bin tok tru antap long ol papa bilong yu,
Taim yu harim bilong bihainim nek bilong God BIKPELA bilong yu long holimpas olgeta strongpela tok bilong Em, mi givim strongpela tok long ol dispela long yu long dispela de. Em long mekim ol samting i stretpela long ol ai bilong God BIKPELA bilong yu.