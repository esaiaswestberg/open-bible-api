¶ Taim God BIKPELA bilong yu i bagarapim ol kantri God BIKPELA bilong yu i givim yu graun bilong ol na yu kisim ples bilong ol na sindaun long ol biktaun bilong ol na long ol haus bilong ol.
Yu mas makim tripela biktaun bilong yu long namel long graun bilong yu God BIKPELA bilong yu i givim dispela long yu long kisim.
Yu mas redim wanpela rot bilong yu na brukim long tripela hap ol arere bilong graun bilong yu God BIKPELA bilong yu i givim yu long kisim, olsem papa i givim ol pikinini, bai olgeta wan wan man o meri i kilim narapela i dai, ol i ken ranawe long em.
Na dispela em i pasin bilong dispela man o meri i kilim narapela i dai pinis long em i ken ranawe long dispela, bai em i ken i stap laip. Em man i kilim i dai nating man i stap klostu long em na em i no bin mekim pasin bilong em i no laikim tru dispela man pastaim.
Olsem, taim wanpela man i go long bus wantaim man i stap klostu long em long katim diwai na han bilong em i yusim akis bilong katim diwai bilong daunim em na het bilong akis i lusim handel bilong akis na em i paitim man i stap klostu long em inap long em i dai pinis. Em i mas ranawe i go long wanpela bilong ol dispela biktaun na stap laip.
Nogut dispela man bilong bekim bek blut i ranim dispela man i bin kilim man i dai taim em i belhat tru na em i winim em long wanem rot em i longpela, na em i kilim em i dai pinis. Tasol tarangu, em i no bin mekim rong inap long em i mas i dai pinis, long wanem em i no mekim pasin bilong i no laikim tru em pastaim.
Olsem na mi givim strongpela tok long yu na tok, Yu mas makim tripela biktaun bilong yu.
Na sapos God BIKPELA bilong yu i mekim arere bilong kantri bilong yu i kamap bikpela moa olsem Em i bin tok tru antap long ol papa bilong yu, na Em i givim yu olgeta graun Em i bin promisim ol papa bilong yu long givim,
Mi givim strongpela tok long yu long dispela de. Na sapos yu bai holimpas olgeta bilong ol dispela strongpela tok long bihainim ol, long laikim tru God BIKPELA bilong yu na long wokabaut olgeta taim long ol pasin bilong Em, long dispela taim bai yu bungim tripela biktaun moa bilong yu wantaim dispela tripela.
Bai blut i no bin mekim rong i no ken kapsait long graun bilong yu na dispela blut i stap long yu. God BIKPELA bilong yu i givim dispela graun long yu olsem papa i givim pikinini.
Tasol sapos wanpela man i no laikim tru man i stap klostu long em na em i wetim em na em i kirap long birua long em na paitim em inap long em i dai pinis, na em em i ranawe long wanpela bilong ol dispela biktaun,
Long dispela taim ol lapun hetman bilong biktaun bilong em bai salim man na kisim em long dispela biktaun na givim em i go long han bilong man bilong bekim bek blut, bai em i ken dai pinis.
Ai bilong yu i no ken sori long em, tasol yu mas rausim dispela asua bilong blut i no bin mekim rong long Isrel, bai ol samting i ken go gutpela long yu.
¶ Yu no ken tekewe ol samting i makim arere bilong graun bilong man i stap klostu long yu. Pastaim tru ol i makim dispela long dispela hap graun yu kisim olsem samting papa i givim pikinini. Em dispela yu bai kisim olsem samting papa i givim pikinini long dispela hap graun God BIKPELA bilong yu i givim yu long kisim dispela.
Wanpela witnes i no inap kirap long kotim wanpela man long wanpela rong o long wanpela sin, em long wanpela sin em i mekim. Olgeta toktok bilong dispela samting i mas kamap long maus bilong tupela witnes o long maus bilong tripela witnes.
Sapos wanpela giaman witnes i kirap birua long wanpela man long tok long kotim em long tok i no stret,
Long dispela taim dispela tupela man i gat hevi i stap namel long ol, ol bai sanap long pes bilong BIKPELA na long pes bilong ol pris na ol jas i stap long ol dispela de.
Na ol jas bai mekim planti gutpela askim na harim, sapos dispela witnes i stap giaman witnes na em i bin tok giaman long kotim brata bilong em,
Long dispela taim yupela i mas mekim long em olsem em i bin tingting long mekim long brata bilong em. Orait bai yu putim dispela pasin nogut i stap longwe long yupela.
Na ol husat i stap yet bai harim na pret. Na bihain ol bai i no mekim kain pasin nogut olsem namel long yupela.
Na ai bilong yu i no ken sori long em. Tasol laip bai go bilong laip, na ai bilong ai, na tit bilong tit, na han bilong han, na fut bilong fut.