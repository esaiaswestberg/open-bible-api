¶ Sapos yu lukim wanpela daiman long dispela hap graun God BIKPELA bilong yu i givim yu long kisim dispela, na em i slip long wanpela ples op na yu no save husat i bin kilim em i dai,
Long dispela taim ol lapun hetman bilong yu na ol jas bilong yu bai kam long dispela ples na ol bai mitaim graun i stap namel long ol biktaun i stap nabaut long dispela daiman.
Na em bai stap olsem, biktaun i stap klostu moa long dispela daiman, em ol lapun hetman bilong dispela biktaun, ol bai kisim wanpela yangpela bulmakau meri, em wanpela i no bin mekim wok pastaim na em i no bin pulim karis long dispela samting i pasim nek bilong em.
Na ol lapun hetman bilong dispela biktaun bai bringim dispela yangpela bulmakau meri i go long ples daun i no isi long wokabaut. Na ol i no kisim kaikai o tromoi pikinini kaikai long dispela ples daun. Na ol bai katim na rausim nek bilong dispela yangpela bulmakau meri long dispela ples i long dispela ples daun.
Na ol pris, em ol pikinini man bilong Livai, ol bai kam klostu. Long wanem God BIKPELA bilong yu i bin makim ol long mekim wok long Em na long blesim long nem bilong BIKPELA. Na long tok bilong ol, ol bai skelim olgeta hevi na olgeta pasin bilong paitim narapela.
Na olgeta lapun hetman bilong dispela biktaun i stap klostu moa long dispela daiman bai wasim ol han bilong ol antap long dispela yangpela bulmakau meri i bin lusim het bilong em long dispela ples daun.
Na ol bai bekim tok na tok, Ol han bilong mipela i no bin kapsaitim dispela blut na tu ol ai bilong mipela i no bin lukim dispela.
Sori long ol manmeri bilong Yu Isrel, O BIKPELA, husat Yu bin baim bek, na no ken makim blut i no bin mekim rong i go long asua bilong ol manmeri bilong Yu i bilong Isrel. Na BIKPELA bai pogivim ol long dispela blut.
Na Yu bai rausim asua bilong blut i no bin mekim rong long namel long yupela taim yu bai mekim ol samting i stretpela long ai bilong BIKPELA.
¶ Taim yu go long mekim woa wantaim ol birua bilong yu na God BIKPELA bilong yu i bin givim ol i go long ol han bilong yu na yu bin kalabusim ol,
Na yu lukim wanpela naispela meri i stap namel long dispela kalabus lain. Na yu gat laik long em, bai yu ken kisim em long i stap meri bilong yu.
Long dispela taim yu mas bringim em long ples long haus bilong yu. Na em i mas katim olgeta hetgras bilong em na katim ol nil bilong ol pinga bilong em.
Na em i mas putim ol klos bilong taim em i stap kalabus long lusim em na em i mas i stap long haus bilong yu na krai sori long papa bilong em na mama bilong em wanpela mun olgeta. Na bihain long dispela yu bai go long em na stap man bilong em na em bai i stap meri bilong yu.
Na em bai stap olsem, sapos yu no gat bikpela laik long em, orait yu mas larim em i go long wanem hap em i laikim. Tasol yu no ken salim em bilong kisim mani. Yu no ken mekim em kamap samting yu baim na salim, na as bilong dispela em yu bin daunim em.
¶ Sapos wanpela man i gat tupela meri na em i laikim tumas wanpela na em i no laikim tru arapela na tupela i bin karim ol pikinini bilong em, em dispela wanpela em i laikim tumas na arapela em i no laikim tru. Na sapos namba wan pikinini man em i pikinini bilong meri em i no laikim tru,
Orait em bai stap olsem, taim dispela man i givim ol samting bilong em long ol pikinini man bilong em, em in no ken mekim pikinini man bilong meri em i laikim tumas i kisim hap bilong namba wan pikinini man na kisim namba bilong pikinini man bilong meri em i no laikim tru, na tru tumas em i namba wan pikinini man bilong em.
Tasol em i mas tokaut klia long pikinini man bilong meri em i no laikim tru em i namba wan pikinini man bilong em long pasin bilong givim em tupela hap bilong olgeta samting bilong em. Long wanem em i stat bilong strong bilong dispela papa na namba bilong i stap namba wan pikinini i bilong em.
¶ Sapos wanpela man i gat pikinini man i bikhet na em i no harim tok na em i no bihainim nek bilong papa bilong em o nek bilong mama bilong em na taim ol i stretim em, em i no laik harim tok bilong ol,
Long dispela taim papa bilong em na mama bilong em bai pasim em na bringim em i kam long ol lapun hetman bilong biktaun bilong em na long dua bilong banis bilong ples bilong em.
Na tupela bai tok long ol lapun hetman bilong biktaun bilong em olsem, Dispela pikinini man bilong mipela em i bikhet na em i no harim tok na em i no laik bihainim nek bilong mipela. Na tu em i kaikai planti tumas na em i spakman.
Na olgeta man bilong biktaun bilong em bai paitim em long ol ston inap long em i dai pinis. Long dispela pasin yu bai putim pasin nogut i stap longwe long namel long yupela. Na olgeta Isrel bai harim na pret.
Na sapos wanpela man i bin mekim sin inap long em i mas i dai pinis, na em i stap bilong yu kilim em i dai, na yu hangamapim em long wanpela diwai,
Bodi bilong em i no ken i stap olgeta nait long dispela diwai. Tasol yu mas planim em dispela de. (Long wanem man ol i hangamapim, em i stap aninit long kot bilong God.) Na nogut graun bilong yu i kamap doti. Em graun God BIKPELA bilong yu i givim yu long i stap samting papa i givim long ol pikinini.