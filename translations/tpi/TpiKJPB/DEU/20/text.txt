¶ Taim yu go long pait wantaim ol birua bilong yu na yu lukim ol hos na ol karis na manmeri i planti moa long yu, yu no ken pret long ol. Long wanem God BIKPELA bilong yu i stap wantaim yu. Na Em i bin bringim yu long lusim graun bilong Isip.
Na em bai stap olsem, taim yupela i kam klostu long ples bilong pait, pris i mas i kam na toktok long ol manmeri.
Na em i mas i tok long ol, Harim O Isrel, dispela de yupela i kam klostu long pait wantaim ol birua bilong yupela. No ken larim ol bel bilong yupela i lusim strong na no ken pret na no ken guria na tu yupela i no ken i stap pret tumas na ol i as bilong dispela.
Long wanem God BIKPELA bilong yupela em i man i go wantaim yupela long pait bilong helpim yupela long birua long ol birua bilong yupela long kisim bek yupela.
Na ol ofisa bilong ami bai tok long ol manmeri na tok, Wanem man i stap na em i wokim nupela haus na em i no bin makim dispela long i go long God? Larim em i go na go gen long haus bilong em. Nogut em i dai pinis long dispela pait na narapela man i makim dispela haus.
Na wanem man i stap na em i bin planim wanpela gaden diwai na em i no bin kaikai yet long em? Larim em tu i go na go gen long haus bilong em. Nogut em i dai pinis long dispela pait na narapela man i kaikai sampela bilong dispela.
Na wanem man i stap na em i bin makim wanpela meri long kamap meri bilong em na em i no bin kisim em? Larim em i go na go gen long haus bilong em. Nogut em i dai pinis long dispela pait na narapela man i kisim meri.
Na ol ofisa bai tok moa long dispela manmeri. Na ol bai tok, Wanem man i stap na em i pret na bel bilong em i no stap strong? Larim em i go na go gen long haus bilong em. Nogut bel bilong ol brata bilong em i lusim strong wankain olsem bel bilong em.
Na em bai stap olsem, taim ol ofisa i pinisim ol toktok long dispela manmeri, ol i mas makim ol kepten bilong ami long i stap ol pasman bilong ol dispela manmeri.
¶ Taim yu kam klostu long wanpela biktaun long pait wantaim dispela, long dispela taim yu mas tokaut long bel isi ken i stap.
Na em bai stap olsem, sapos dispela biktaun i tok long bel isi long yu na ol i opim ol dua bilong banis long yu, orait em i mas i stap olsem, olgeta manmeri i stap insait long em bai stap wokboi na wokmeri bilong yu na ol bai mekim wok bilong yu.
Na sapos dispela biktaun i no laik stap bel isi wantaim yu, tasol ol i laik mekim woa wantaim yu, orait yu mas pasim em nabaut.
Na taim God BIKPELA bilong yu i bin givim dispela biktaun i go long ol han bilong yu, yu mas paitim olgeta man bilong dispela biktaun long arere bilong bainat.
Tasol bai yu kisim bilong yu yet ol meri na ol liklik pikinini na ol bulmakau samting na olgeta samting i stap long dispela biktaun, em olgeta kago samting bilong ol birua bilong yu. Na bai yu kaikai ol kaikai bilong birua bilong yu, God BIKPELA bilong yu i bin givim dispela long yu.
Yu mas mekim olsem long olgeta biktaun i stap longwe long yu na ol i no wanpela bilong ol biktaun bilong ol dispela kantri.
Tasol yu no ken larim wanpela samting i gat win i stap laip bilong ol biktaun bilong ol dispela manmeri God BIKPELA bilong yu i givim yu graun bilong ol long i stap samting papa i laik givim pikinini.
Tasol yu mas bagarapim olgeta ol olsem God BIKPELA bilong yu i bin givim strongpela tok long yu. Em lain bilong Hit na lain bilong Amor na ol lain bilong Kenan na lain bilong Peris na lain bilong Hiv na lain bilong Jebus.
Bai ol i no ken skulim yupela long mekim pasin i bihainim olgeta sting pasin bilong ol. Ol i bin mekim dispela long ol god bilong ol. Sapos yupela i mekim olsem, yupela bai mekim sin i birua long God BIKPELA bilong yupela.
Taim yu bai pasim nabaut wanpela biktaun longpela taim long mekim woa wantaim em bilong kisim em, yu no ken bagarapim ol diwai long dispela ples long paitim ol long akis. Long wanem yu ken kaikai ol pikinini kaikai bilong ol. Na yu no ken katim ol bilong daunim ol long yusim long pasim dispela biktaun. (Long wanem diwai bilong ples op em i laip bilong man.)
Yu ken katim i go daun long bagarapim ol diwai tasol yu save long ol i no diwai bilong kisim kaikai. Na yu mas wokim dispela diwai bilong pasim dispela biktaun i mekim woa wantaim yu inap long yu winim em.