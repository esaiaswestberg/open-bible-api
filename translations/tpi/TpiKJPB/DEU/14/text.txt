¶ Yupela i ol pikinini bilong God BIKPELA bilong yupela. Yupela i no ken katim yupela yet o mekim wanpela hap bilong het namel long tupela ai bilong yupela i kela bilong sori long ol daiman.
Long wanem yu stap holi manmeri long God BIKPELA bilong yu. Na BIKPELA i bin makim yu long i stap manmeri i dia tumas bilong Em yet. Na yupela i winim olgeta arapela kantri i stap long dispela graun.
Yu no ken kaikai wanpela samting i sting tru long ai bilong God.
Ol dispela i ol animal yupela i ken kaikai, em bulmakau na sipsip na meme,
Na abus dia man hat na bikpela abus dia robak na abus dia i retpela na wel meme na abus antelop na wel bulmakau na abus gasel.
Na olgeta animal i gat tupela hap kapa long ol pinga bilong fut bilong ol na ol apim kaikai long bel bilong ol na kaikai dispela gen taim ol i malolo, olsem bulmakau na i namel long ol kain animal dispela yu ken kaikai.
Tasol yupela i no inap kaikai ol dispela, em ol husat i apim kaikai long bel bilong ol na kaikai dispela gen taim ol i malolo tasol, o long ol husat i gat tupela hap kapa long fut bilong ol tasol, Em i olsem kamel na rabit na narakain rabit koni. Long wanem ol i apim kaikai long bel na kaikai dispela gen taim ol i malolo, tasol ol i no gat kapa i bruk long tupela hap long fut bilong ol. Olsem na ol i no stap klin long yupela.
Na pik, long wanem em i gat kapa i bruk long tupela hap long fut bilong em, tasol em i no apim kaikai long bel bilong em na kaikai dispela gen taim em i malolo. Em i no klin long yupela. Yupela i no ken kaikai mit bilong ol o putim han long bodi bilong ol taim ol i dai pinis.
Long olgeta bilong ol i stap long ol wara yupela i ken kaikai olsem, olgeta samting i gat pul long pis na grile bilong pis, orait yupela i ken kaikai.
Na olgeta samting i no gat pul bilong pis na grile bilong yis yupela i no ken kaikai. Dispela em i no klin long yupela.
Yupela i ken kaikai olgeta klinpela pisin.
Tasol yupela i no ken kaikai olsem, bikpela tarangau igal na tarangau osifrej na tarangau bilong solwara ospre,
Na narapela tarangau glid na tarangau kait na olgeta kain bikpela tarangau vultyur,
Na olgeta kain blakpela pisin reven,
Na tarangau bilong nait na narakain tarangau bilong nait na pisin kuku na olgeta kain tarangau hauk,
Na liklik tarangau bilong nait na bikpela tarangau bilong nait na bikpela pisin swan,
Na pisin pelikan na tarangau gia igal na pisin kormorant,
Na pisin stok na olgeta kain pisin heron na pisin lapwing na blakbokis,
Na olgeta binatang i flai nabaut i no klin long yupela. Yupela i no ken kaikai ol.
Tasol yupela i ken kaikai olgeta klinpela pisin.
Yupela i no ken kaikai wanpela samting i dai nating. Yu ken givim dispela long man bilong narapela kantri taim em i stap insait long dua bilong banis bilong yu, bai em i ken kaikai dispela, o yu ken salim dispela long mani long dispela man bilong narapela kantri. Long wanem yu stap wanpela holi lain manmeri long God BIKPELA bilong yu. Yu no ken kukim pikinini meme long susu bilong mama bilong em.
¶ Yu mas givim wanpela bilong ol tenpela hap bilong olgeta pikinini kaikai i kamap long gaden long wanpela yia i go long narapela yia.
Na long pes bilong God BIKPELA bilong yu, long dispela ples Em bai makim long putim nem bilong Em long dispela ples, yu mas kaikai wanpela bilong ol tenpela hap bilong ol kon samting bilong yu na bilong wain bilong yu na bilong ol wel bilong yu, na namba wan pikinini bilong ol bulmakau samting bilong yu na bilong ol sipsip samting bilong yu, bai yu ken kisim save long pret olgeta taim long God BIKPELA bilong yu.
Na sapos rot em i longpela tumas long yu inap long yu no inap karim dispela, o sapos dispela ples BIKPELA bai makim long putim nem bilong Em long em, em i stap longwe tumas long yu, taim God BIKPELA bilong yu i bin blesim yu,
Long dispela taim yu mas salim dispela bilong kisim mani na pasim dispela mani long han bilong yu. Na yu mas i go long dispela ples God BIKPELA bilong yu bai makim.
Na yu mas yusim dispela mani bilong kisim wanem samting tewel bilong yu i laik kisim, em long bulmakau o long sipsip o long wain o long strongpela dring o long wanem samting tewel bilong yu i laikim. Na yu mas kaikai long dispela ples long pes bilong God BIKPELA bilong yu, na yu mas amamas tru. Em yu na ol wanhaus bilong yu,
Na dispela man long lain bilong Livai na em i stap insait long dua bilong banis bilong yu. Yu no ken lusim em. Long wanem em i no gat hap, o inap kisim ol samting bilong papa wantaim yu.
Long pinis bilong tripela yia, yu mas bringim i kam olgeta bilong wanpela bilong tenpela hap bilong ol samting gaden samting bilong yu i bin karim long dispela yia, na yu mas bungim dispela insait long ol dua bilong banis bilong yu.
Na dispela man long lain bilong Livai, (bikos em i no gat hap o inap kisim ol samting bilong papa wantaim yu), na ol man bilong narapela kantri na ol pikinini i no gat papa na ol meri man bilong em i dai pinis, na ol i stap insait long dua bilong banis bilong yu, ol bai kam na kaikai na stap inap tru, bai God BIKPELA bilong yu i ken blesim yu long olgeta wok bilong han bilong yu long ol samting yu mekim.