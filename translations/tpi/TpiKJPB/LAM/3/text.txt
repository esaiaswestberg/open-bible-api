¶ Mi stap dispela man husat i bin lukim hevi long stik bilong belhat tru bilong Em.
Em i bin stiaim mi, na bringim mi insait long tudak, tasol mi no go insait long lait.
Tru tumas, Em i tanim na birua long mi. Em i tanim han bilong Em i birua long mi olde.
Mit bilong mi na skin bilong mi Em i bin mekim i go lapun. Em i bin brukim ol bun bilong mi.
Em i bin wokim samting i birua long mi, na raunim mi wantaim marasin i pait na hatwok wantaim pen.
Em i bin putim mi long ol ples tudak, olsem ol husat i stap daiman bilong bipo.
Em i bin banisim mi nabaut, inap long mi no inap long go ausait. Em i bin mekim sen bilong mi hevi.
Na tu taim mi krai na singaut, Em i pasim prea bilong mi i stap ausait.
Em i bin banisim ol rot bilong mi wantaim ol ston ol i katim pinis, Em i bin mekim ol liklik rot bilong mi krungut.
Em i stap long mi olsem wanpela bea husat i wet hait, na olsem wanpela laion i stap long ol ples hait.
Em i bin tanim i go long sait ol rot bilong mi, na pulim mi i kamap planti hap hap. Em i bin mekim mi stap nating.
Em i bin taitim banara bilong Em, na putim mi olsem mak bilong spia.
Em i bin mekim ol spia bilong paus spia bilong Em bilong go insait long ol stia bilong bel bilong mi.
Mi stap wanpela samting bilong lap nogut long en long olgeta manmeri bilong mi. Na mi stap song bilong ol olde.
Em i bin pulimapim mi wantaim pasin bilong holim kros, Em i bin mekim mi spak wantaim womwat.
Na tu Em i bin brukim ol tit bilong mi wantaim ol karanas ston, Em i bin karamapim mi wantaim ol sit bilong paia.
Na Yu bin rausim tewel bilong mi i go longwe long bel isi. Mi lusim tingting pinis long gutpela sindaun.
Na mi tok, Strong bilong mi na hop bilong mi i lus pinis long BIKPELA,
Taim mi holim tingting long taim bilong kisim hevi bilong mi na hevi nogut bilong mi, womwat na marasin i pait.
Tewel bilong mi i bin holim tingting yet long ol, na i stap daun insait long mi.
¶ Mi bringim dispela gen long tingting bilong mi, olsem na mi gat hop.
Em i bilong ol sori bilong BIKPELA long ol i no kaikai yumi olgeta, bilong wanem, ol pasin sori bilong En i no save fel.
Ol i stap nupela olgeta wan wan moning. Pasin bilong mipela i ken bilip long Yu em i bikpela.
BIKPELA em i hap skel bilong mi, tewel bilong mi i tok. Olsem na mi bai hop long Em.
BIKPELA em i gutpela long ol husat i wetim Em, long tewel husat i painim Em.
Em i gutpela long wanpela man i ken hop na wet isi isi wantaim long pasin bilong kisim bek bilong BIKPELA.
Em i gutpela long wanpela man long em i ken karim yok taim em i stap yangpela.
Em i sindaun wanpis na pasim maus, bilong wanem, em i bin karim dispela antap long em.
Em i putim maus bilong em long das, sapos i stap olsem long i ken gat hop.
Em i givim wasket bilong em long man husat i paitim em. Em i pulap wantaim samting bilong givim sem.
Long wanem, Bikpela i no inap tromoi em i go oltaim oltaim.
Tasol maski Em i mekim bel sori i kamap, yet bai Em i gat pasin sori bilong bihainim ol sori bilong Em i planti tru.
Long wanem, Em i no givim hevi bikos Em i gat laik long en o givim bel sori long ol pikinini bilong ol man.
Bilong krungutim aninit long tupela lek bilong em olgeta kalabusman bilong dispela graun,
Long tanim long sait rait bilong wanpela man long ai bilong pes bilong Man i Antap olgeta,
Bilong paulim wanpela man long wari bilong em, Bikpela i no orait long en.
¶ Em i husat husat i tok, na em i kamap olsem, taim Bikpela i no tok strong long en?
Ating i yes long ausait long maus bilong Man i Antap olgeta samting nogut na samting i gutpela i save kam?
Olsem wanem na wanpela man i stap laip i komplen, wanpela man long mekim save bilong ol sin bilong em?
Larim yumi painim tru na traim ol rot bilong yumi, na tanim gen i go long BIKPELA.
Larim yumi litimapim bel bilong yumi wantaim ol han bilong yumi i go long God husat i stap long ol heven.
¶ Mipela i bin kalapim lo na mipela i bin bikhet. Yu no bin lusim pe bilong sin.
Yu bin karamapim wantaim belhat, na givim hevi long mipela. Yu bin kilim i dai, Yu no bin soim sori.
Yu bin karamapim Yu Yet wantaim wanpela klaut, inap long prea bilong mipela i no ken go namel.
Yu bin mekim mipela olsem pipia bilong tromoi na pipia namel long ol manmeri.
Olgeta birua bilong mipela i bin opim ol maus bilong ol i birua long mipela.
Pret na wanpela trap i kam antap long mipela, pasin bilong i stap nating na pasin bilong bagarap olgeta.
Ai bilong mi i ran daun wantaim ol riva bilong wara bilong tingim pikinini meri bilong lain manmeri bilong mi i bagarap olgeta.
Ai bilong mi i ran isi i go daun, na i no save pinis, na i no gat wanpela taim bilong pinis liklik,
Inap long taim BIKPELA i lukluk i kam daun, na lukluk long heven i kam.
Ai bilong mi i wokim samting long bel bilong mi, bilong tingim olgeta pikinini meri bilong biktaun bilong mi.
Ol birua bilong mi i ranim mi strong tru, olsem wanpela pisin, na i no gat as bilong en.
Ol i bin rausim laip bilong mi long dispela strongpela kalabus, na tromoi wanpela ston antap long mi.
Ol wara i ran antap long het bilong mi. Nau mi tok, Ol i rausim mi.
¶ Mi bin singaut long nem bilong Yu, O BIKPELA, ausait long dispela strongpela kalabus i daunbilo.
Yu bin harim nek bilong mi. No ken haitim ia bilong Yu taim mi pulim win, taim mi krai.
Yu bin wok long kam klostu long dispela de mi singaut long Yu. Yu tok, No ken pret.
O Bikpela, Yu bin toktok wantaim strongpela askim long sait bilong ol wari bilong tewel bilong mi. Yu bin baim bek laip bilong mi.
O BIKPELA, Yu bin lukim rong bilong mi. Yu mas jasim wari bilong mi.
Yu bin lukim olgeta bekim pe nogut bilong ol na olgeta tingting nating bilong ol i birua long mi.
Yu bin harim ol tok bilong ol bilong givim sem, O BIKPELA, na olgeta tingting nating bilong ol i birua long mi,
Ol lip bilong maus bilong ol husat i kirap i birua long mi, na plen bilong ol i birua long mi olde.
Lukim sindaun bilong ol, na kirap bilong ol. Mi stap musik bilong ol.
Mekim long ol wanpela bekim pe, O BIKPELA, bilong bihainim wok bilong ol han bilong ol.
Givim bel hevi bilong bel long ol, tok nogut bilong Yu i go long ol.
Givim hevi na bagarapim ol olgeta wantaim belhat i kam aninit long ol heven bilong BIKPELA.