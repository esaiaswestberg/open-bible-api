¶ Holim tingting, O BIKPELA, long wanem samting i kam antap long mipela. Tingim na skelim, na lukim samting i givim sem long mipela.
Samting papa i givim pikinini bilong mipela i tanim i go long han bilong ol ausait man, ol haus bilong mipela i go long ol ausait man.
Mipela kamap ol pikinini i no gat papamama na i no gat papa, ol mama bilong mipela i stap olsem ol meri man bilong ol i dai pinis.
Mipela bin dringim wara bilong mipela long mani. Ol diwai bilong mipela ol i salim long mipela.
Ol nek bilong mipela i stap aninit long ol hevi ol i givim mipela. Mipela hatwok, na no gat malolo.
Mipela bin givim han long ol lain Isip, na long ol lain Asiria, bilong stap amamas tasol long bret.
Ol tumbuna papa bilong mipela i bin mekim sin, na ol i no stap. Na mipela bin karim hevi bilong ol sin nogut bilong ol.
Ol wokboi i bin bosim mipela. I no gat wanpela husat i kisim bek mipela ausait long han bilong ol.
Mipela kisim bret bilong mipela wantaim samting i laik bagarapim laip bilong mipela, bilong wanem, bainat i stap long ples i no gat man.
Skin bilong mipela i blakpela olsem wanpela aven, bilong wanem, bikpela taim hangre bilong pretim nogut tru i stap.
Ol i bagarapim nogut ol meri insait long Saion, na ol yangpela meri long ol biktaun bilong Juda.
Ol hetman i hangamap i stap long han bilong ol. Ol pes bilong ol lapun hetman i no kisim ona.
Ol i kisim ol yangpela man bilong krungutim wit, na ol pikinini i pundaun aninit long ol diwai.
Ol lapun hetman i bin lusim dua bilong banis, ol yangpela man i lusim musik bilong ol.
Amamas tru bilong bel bilong mipela i pinis. Danis bilong mipela i tanim i kamap soim sori.
Hat king i pundaun pinis i lusim het bilong mipela. Tok lukaut i kam long mipela, long mipela bin mekim sin!
¶ Bilong dispela, bel bilong mipela i hap i dai. Bilong ol dispela samting, ol ai bilong mipela i no lait gut.
Bilong wanem, bilong maunten bilong Saion, dispela i stap nating, ol foks i wokabaut antap long en.
Yu, O BIKPELA, i stap yet oltaim oltaim. Sia king bilong Yu i stap long wanpela lain tumbuna i go long narapela lain tumbuna.
Olsem wanem na Yu laik lusim tingting long mipela oltaim oltaim, na givim baksait long mipela longpela taim olsem?
Yu tanim mipela i go long Yu, O BIKPELA, na mipela bai tanim i stap. Stretim gen ol de bilong mipela olsem long bipo.
Tasol Yu bin tok nogat olgeta long mipela. Yu stap belhat nogut tru i birua long mipela.