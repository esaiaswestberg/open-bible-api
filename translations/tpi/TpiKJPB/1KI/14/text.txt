¶ Long dispela taim Abaisa, pikinini man bilong Jeroboam, i kamap sik.
Na Jeroboam i tokim meri bilong em, Kirap, mi askim yu plis, na senisim pes bilong yu yet, inap long ol man i no inap save olsem yu stap meri bilong Jeroboam. Na kisim yu yet i go long Sailo. Lukim, profet Ahaisa i stap long dispela hap, husat i tokim mi long mi bai stap king long bosim dispela lain manmeri.
Na kisim i go wantaim yu tenpela hap bret, na ol strongpela bisket, na wanpela jak hani, na go long em. Em bai tokim yu long wanem samting bai kamap long dispela pikinini.
Na meri bilong Jeroboam i mekim olsem, na kirap, na go long Sailo, na kam long haus bilong Ahaisa. Tasol Ahaisa i no inap long lukluk. Long wanem, tupela ai bilong em i pas bikos em i lapun pinis.
Na BIKPELA i tokim Ahaisa, Lukim, meri bilong Jeroboam i kam long askim wanpela samting long yu long pikinini man bilong em. Long wanem, em i sik. Olsem na olsem bai yu tokim em. Long wanem, em bai kamap, taim em i kam insait, long em bai giaman olsem em yet em i narapela meri.
Na em i stap olsem, taim Ahaisa i harim nois bilong ol fut bilong em, taim em i kam insait long dua, long em i tok, Kam insait, yu meri bilong Jeroboam. Bilong wanem yu giaman olsem yu yet i narapela? Long wanem, God i salim mi long yu wantaim ol nius i hevi tru.
¶ Go, tokim Jeroboam, God BIKPELA bilong Isrel i tok olsem, Bikos Mi litimapim yu long hap i stap namel bilong ol lain manmeri, na mekim yu kamap hetman long bosim ol manmeri bilong Mi Isrel,
Na brukim kingdom i lusim hauslain bilong Devit, na givim dispela long yu, na yet yu no bin stap olsem wokboi bilong Mi Devit, husat i holimpas ol tok strong bilong Mi, na husat i bihainim Mi wantaim olgeta bel bilong em, long wokim dispela samting tasol i stretpela long tupela ai bilong Mi,
Tasol yu bin mekim pasin nogut i antap moa long olgeta husat i go pas long yu. Long wanem, yu bin go na wokim bilong yu ol arapela god, na ol piksa god ain, long skrapim bel bilong Mi long belhat, na yu bin tromoi Mi i go baksait long baksait bilong yu.
Olsem na, lukim, Mi bai bringim ol samting nogut antap long hauslain bilong Jeroboam, na Mi bai rausim olgeta long Jeroboam em husat i save pispis long banis, na em husat i pas insait na stap yet long Isrel, na Mi bai tekewe hap lain i stap yet bilong hauslain bilong Jeroboam, olsem wanpela man i tekewe pekpek, inap long dispela olgeta i go pinis.
Em husat i dai bilong Jeroboam insait long biktaun bai ol dok i kaikai. Na em husat i dai long ples kunai ol pisin bilong skai bai kaikai. Long wanem, BIKPELA i bin toktok long dispela.
Olsem na yu kirap, yu go long haus bilong yu yet. Na taim tupela fut bilong yu i go insait long dispela biktaun, pikinini bai dai.
Na olgeta Isrel bai soim sori long em, na planim em. Long wanem, em tasol bilong Jeroboam bai kam long matmat, bilong wanem, insait long em BIKPELA i lukim sampela gutpela samting i go long God BIKPELA bilong Isrel long ol hauslain bilong Jeroboam.
Na moa tu BIKPELA bai kirapim bilong Em wanpela king long bosim Isrel, husat bai rausim dispela hauslain bilong Jeroboam olgeta long dispela de. Tasol wanem? Yes, nau.
Long wanem, BIKPELA bai paitim Isrel, olsem wanpela tiktik i seksek long wara, na Em bai pulim rop daunbilo bilong Isrel i kam antap olgeta ausait long dispela gutpela hap, dispela Em i givim long ol tumbuna papa bilong ol, na Em bai brukim ol nabaut long hapsait long riva, bilong wanem, ol i bin wokim ol lain diwai bilong ol, na skrapim bel bilong BIKPELA long belhat.
Na Em bai givim Isrel i go, bilong tingim ol sin bilong Jeroboam, husat i mekim sin, na husat i mekim Isrel long sin.
Na meri bilong Jeroboam i kirap, na go, na i kamap long Tirsa. Na taim em i kam long as bilong dua, pikinini i dai pinis.
Na ol i planim em. Na olgeta Isrel i soim sori long em, bilong bihainim tok bilong BIKPELA, dispela Em i toktok long han bilong wokboi bilong em profet Ahaisa.
Na olgeta arapela wok bilong Jeroboam, long em i wokim bikpela pait olsem wanem, na em i bosim kingdom olsem wanem, lukim, ol i raitim ol long buk bilong ol stori bilong ol king bilong Isrel.
Na ol dispela de Jeroboam i bosim kingdom em i 22 yia. Na em i slip wantaim ol tumbuna papa bilong em, na Nedap, pikinini man bilong em, i kisim ples bilong em na bosim kingdom.
¶ Na Reaboam, pikinini man bilong Solomon, i bosim kingdom long Juda. Reaboam i gat 41 krismas taim em i stat long bosim kingdom, na em i bosim kingdom 17 yia long Jerusalem, dispela biktaun BIKPELA i bin makim ausait long olgeta lain bilong Isrel, long putim nem bilong Em long en. Na nem bilong mama bilong en em Neama, wanpela meri Amon.
Na Juda i mekim pasin nogut long ai bilong BIKPELA, na ol i skrapim bel bilong Em long pasin jeles wantaim ol dispela sin bilong ol ol i bin mekim, i antap moa long olgeta samting ol tumbuna papa bilong ol i bin mekim.
Long wanem, ol i wokim bilong ol tu ol ples antap, na ol piksa god, na ol lain diwai, long olgeta wan wan liklik maunten antap, na aninit long olgeta wan wan grinpela diwai.
Na i gat tu ol lain bilong pasin Sodom i stap long dispela hap. Na ol i mekim bilong bihainim olgeta sting pasin bilong ol kantri husat BIKPELA i rausim i go ausait long ai bilong ol pikinini bilong Isrel.
Na em i kamap olsem long namba faiv yia bilong Reaboam, long Saisak, king bilong Isip, i kam antap na birua long Jerusalem.
Na em i tekewe ol samting i dia tru bilong haus bilong BIKPELA, na ol samting i dia tru bilong haus bilong king. Yes, em i tekewe olgeta i go. Na em i tekewe olgeta dispela plang gol Solomon i bin wokim.
Na king Reaboam i wokim bilong kisim ples bilong ol ol plang bras, na putim ol long ol han bilong nambawan hetman bilong ol wasman, husat i lukautim dua bilong haus bilong king.
Na em i stap olsem, taim king i go insait long haus bilong BIKPELA, long wasman i karim ol, na bringim ol i go bek long rum bilong wasman.
Nau olgeta arapela wok bilong Reaboam, na olgeta samting em i mekim, ating i yes long ol i raitim ol long buk bilong ol stori bilong ol king bilong Juda?
Na i gat bikpela pait namel long Reaboam na Jeroboam olgeta de bilong ol.
Na Reaboam i slip wantaim ol tumbuna papa bilong em, na ol i planim em wantaim ol tumbuna papa bilong em long biktaun bilong Devit. Na nem bilong mama bilong en em Neama, wanpela meri Amon. Na Abaisam, pikinini man bilong em, i kisim ples bilong em na bosim kingdom.