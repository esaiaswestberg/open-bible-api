¶ Na em i kamap olsem long namba nain yia em i bosim kingdom, long namba ten mun, long namba ten de bilong mun, long Nebukatnesar, king bilong Babilon i kam, em, na olgeta ami bilong em, na birua long Jerusalem, na sanapim haus sel i birua long en. Na ol i wokim ol haus soldia i birua long en raun nabaut.
Na ol i pasim dispela biktaun i go inap long namba 11 yia bilong Sedekaia.
Na long namba nain de bilong namba foa mun dispela bikpela taim hangre i winim dispela biktaun, na i no gat bret bilong ol manmeri bilong dispela hap.
Na dispela biktaun i bruk, na olgeta man bilong bikpela pait i ranawe long nait long rot bilong dua bilong banis namel long tupela banis, dispela i stap klostu long gaden bilong king. (Nau ol lain Kaldia i stap klostu long biktaun raun nabaut.) Na king i go long rot i go long ples stret.
Na ami bilong ol lain Kaldia i ran bihainim king, na kamap long em long ples stret bilong Jeriko. Na olgeta ami bilong em i bruk nabaut na lusim em.
Olsem na ol i kisim king, na bringim em antap long king bilong Babilon long Ripla. Na ol i wokim kot antap long em.
Na ol i kilim i dai ol pikinini man bilong Sedekaia long ai bilong tupela ai bilong em, na aipasim tupela ai bilong Sedekaia, na pasim em gut wantaim ol samting bilong pasim lek i bras, na karim em i go long Babilon.
¶ Na long namba faiv mun, long namba seven de bilong mun, dispela em i namba 19 yia bilong king Nebukatnesar, king bilong Babilon, Nebusaredan, kepten bilong ol wasman, wanpela wokboi bilong king bilong Babilon, i kam long Jerusalem.
Na em i kukim haus bilong BIKPELA olgeta, na haus bilong king, na olgeta haus bilong Jerusalem, na haus bilong olgeta wan wan bikman em i kukim olgeta wantaim paia.
Na olgeta ami bilong ol lain Kaldia, husat i stap wantaim dispela kepten bilong wasman, i brukim i go daun ol banis bilong Jerusalem raun nabaut.
Nau olgeta arapela manmeri husat i stap yet long dispela biktaun, na ol man bilong ranawe husat i lusim ol i go long king bilong Babilon, wantaim hap lain i stap yet bilong dispela planti manmeri tru, Nebusaredan, kepten bilong ol wasman, i bin karim i go.
Tasol kepten bilong ol wasman i lusim ol rabisman bilong dispela hap bilong stap ol man bilong lukautim gaden wain na ol man bilong lukautim gaden.
Na ol dispela bikpela pos bras i stap long haus bilong BIKPELA, na ol as bilong ol, na dispela biksi bras i stap long haus bilong BIKPELA, ol lain Kaldia i bin brukim long ol planti hap hap, na karim bras bilong ol i go long Babilon.
Na ol sospen, na ol savol, na ol samting bilong kilim paia, na ol spun, na olgeta sospen samting bras we ol i wokim wok wantaim ol, ol i tekewe.
Na ol sospen bilong paia, na ol dis, na ol kain samting olsem bilong gol, long gol, na bilong silva, long silva, dispela kepten bilong ol wasman i tekewe.
Tupela bikpela pos, wanpela biksi, na ol as bilong pos, dispela Solomon i bin wokim bilong haus bilong BIKPELA, ol i no inap long kaunim namba bilong hevi bilong bras bilong olgeta dispela sospen samting.
Antap bilong wanpela bikpela pos em 18 kyubit, na antap bilong pos bilong en em i bras. Na antap bilong dispela antap bilong pos em i tripela kyubit. Na ol umben wok, na ol pomigranet antap long dispela antap bilong pos raun nabaut, olgeta i bilong bras. Na wankain long ol dispela, namba tu bikpela pos i gat ol umben wok wantaim.
Na dispela kepten bilong ol wasman i kisim hetpris Serea, na Sefanaia, namba tu pris, na dispela tripela wasman bilong dua.
Na ausait long dispela biktaun em i kisim wanpela ofisa husat ol i putim long bosim ol man bilong pait, na faipela man bilong ol husat i sanap long pes bilong king, husat ol i lukim insait long dispela biktaun, na nambawan man bilong rait bilong ami, husat i bungim na lainim ol manmeri bilong dispela hap, na 60 bilong ol manmeri bilong dispela hap husat ol i lukim insait long dispela biktaun.
Na Nebusaredan, kepten bilong ol wasman, i kisim ol dispela, na bringim ol long king bilong Babilon long Ripla.
Na king bilong Babilon i paitim ol, na kilim ol i dai long Ripla, long hap bilong Hemat. Olsem tasol ol i karim Juda i go ausait long hap graun bilong ol.
¶ Na long sait bilong ol manmeri husat i stap yet long hap bilong Juda, husat Nebukatnesar, king bilong Babilon, i bin lusim yet, yes, long bosim ol em i mekim Gedalaia, pikinini man bilong Ahikam, pikinini man bilong Safan, hetman.
Na taim olgeta kepten bilong ol ami, ol na ol lain bilong ol, i harim long king bilong Babilon i bin mekim Gedalaia nambawan gavman, i gat i kam long Gedalaia long Mispa, yes, Ismel, pikinini man bilong Netanaia, na Johanan, pikinini man bilong Karea, na Serea, pikinini man bilong man Netofa Tanhumet, na Jeasanaia, pikinini man bilong wanpela man Meaka, ol na ol lain bilong ol.
Na Gedalaia i wokim strongpela promis i go long ol, na long ol man bilong ol, na tokim ol, No ken pret long kamap ol wokboi bilong ol lain Kaldia. Stap long dispela hap, na bihainim king bilong Babilon. Na em bai stap orait long yupela.
Tasol em i kamap olsem long namba seven mun, long Ismel, pikinini man bilong Netanaia, pikinini man bilong Elisama, bilong ol tumbuna pikinini bilong king, i kam, na tenpela man wantaim em, na paitim Gedalaia, inap long em i dai pinis, na ol Ju na ol lain Kaldia husat i stap wantaim em long Mispa.
Na olgeta manmeri, man nating na bikman wantaim, na ol kepten bilong ol ami, i kirap, na kam long Isip. Long wanem, ol i pret long ol lain Kaldia.
Na em i kamap olsem, long namba 37 yia bilong kalabus bilong Jehoiakin, king bilong Juda, long namba 12 mun, long namba 27 de bilong mun, long Evil-merodak, king bilong Babilon, long dispela yia em i stat long bosim kingdom, i bin litimapim het bilong Jehoiakin, king bilong Juda, i kam ausait long kalabus.
Na em i toktok gutpela long em, na putim sia king bilong em antap long sia king bilong ol king husat i stap wantaim em long Babilon.
Na em i senisim ol klos kalabus bilong em. Na em i bin kaikai bret olgeta taim long ai bilong em olgeta de bilong laip bilong em.
Na samting ol i oraitim long em i stap wanpela samting king i oraitim long em olgeta taim long givim em, wanpela mak bilong olgeta wan wan de, olgeta de bilong laip bilong em.