¶ Na Ehap i gat 70 pikinini man long Samaria. Na Jehu i raitim ol pas, na salim i go long Samaria, i go long ol hetman bilong Jesril, long ol lapun hetman, na long ol lain husat i lukautim ol pikinini bilong Ehap inap long ol i bikpela, i spik,
Nau long taim stret long dispela pas i kamap long yupela, taim yumi luksave long ol pikinini man bilong bikman bilong yupela i stap wantaim yupela, na bikos i gat ol karis na ol hos i stap wantaim yupela, wanpela biktaun i gat banis tu, na ol klospait,
Orait, luksave long nambawan, yes, dispela i fit moa yet bilong ol pikinini man bilong bikman bilong yupela, na putim em antap long sia king bilong papa bilong em, na pait bilong helpim hauslain bilong bikman bilong yupela.
Tasol ol i pret planti moa yet, na tok, Lukim, tupela king i no sanap long ai bilong em. Nau bai yumi ken sanap olsem wanem?
Na em husat i bosim hauslain, na em husat i bosim biktaun, ol lapun hetman tu, na ol man husat i lukautim ol pikinini inap long ol i bikpela, i salim tok long Jehu, i spik, Mipela i stap ol wokboi bilong yu, na mipela bai mekim olgeta samting yu bai tokim mipela. Mipela i no inap mekim wanpela king. Yu mekim dispela samting i gutpela long tupela ai bilong yu.
Nau em i raitim wanpela pas namba tu time long ol, i spik, Sapos yupela i bilong mi, na sapos yupela bai harim nek bilong mi, yupela kisim ol het bilong ol pikinini man bilong bikman bilong yupela, na kam long mi long Jesril bipo long moning tumora long kain taim olsem nau. Nau ol pikinini man bilong king, ol i stap 70 man, i stap wantaim ol bikman tru bilong biktaun, husat i lukautim ol inap long ol i bikpela.
Na em i kamap olsem, taim pas i kam long ol, long ol i kisim ol pikinini man bilong king, na kilim i dai 70 man, na putim ol het bilong ol long ol basket, na salim ol i go long em long Jesril.
Na i gat wanpela mausman i kam, na tokim em, i spik, Ol i bin bringim ol het bilong ol pikinini man bilong king. Na em i tok, Yupela slipim ol long tupela hip long ai bilong dua bilong banis inap long moning.
Na em i kamap olsem long moning, long em i go ausait, na sanap, na tokim olgeta manmeri, Yupela i stap stretpela. Lukim, mi pasim tok hait long birua long bikman bilong mi, na kilim em i dai. Tasol husat i kilim olgeta dispela i dai?
Save nau long i no gat wanpela hap bilong tok bilong BIKPELA bai pundaun nating long graun, dispela BIKPELA i toktok long sait bilong hauslain bilong Ehap. Long wanem, BIKPELA i bin mekim dispela samting Em i toktok long en long maus bilong wokboi bilong em Ilaija.
Olsem na Jehu i kilim i dai olgeta husat i stap yet long hauslain bilong Ehap long Jesril, na olgeta bikman tru bilong em, na ol kandre bilong em, na ol pris bilong em, inap long em i no lusim wanpela i stap yet.
Na em i kirap na go, na kam long Samaria. Na taim em i stap long haus bilong katim gras bilong sipsip long rot,
Jehu i bungim ol brata bilong Ehasaia, king bilong Juda, na tok, Yupela husat? Na ol i bekim tok, Mipela ol brata bilong Ehasaia. Na mipela go daun long tok gude long ol pikinini bilong king na ol pikinini bilong kwin.
Na em i tok, Kisim ol i stap laip yet. Na ol i kisim ol i stap laip yet, na kilim ol i dai long dispela bikpela hul bilong haus bilong katim gras bilong sipsip, yes, 42 man. Na tu em i no larim wanpela bilong ol i stap yet.
¶ Na taim em i lusim dispela ples, em i kamap long Jehonadap, pikinini man bilong Rekap, husat i kam bilong bungim em. Na em i tok gude long em, na tokim em, Ating bel bilong yu i stretpela, olsem bel bilong mi i stretpela wantaim bel bilong yu? Na Jehonadap i bekim tok, Em nau. Sapos em i olsem, givim han bilong yu long mi. Na em i givim han bilong em long em. Na em i kisim em i kam antap insait long karis bilong em.
Na em i tok, Kam wantaim mi, na lukim hatwok bilong mi long bihainim BIKPELA. Olsem na ol i mekim em ran insait long karis bilong em.
Na taim em i kam long Samaria, em i kilim i dai olgeta husat i stap yet bilong Ehap long Samaria, inap long em i bin bagarapim em olgeta, bilong bihainim toktok bilong BIKPELA, dispela em i tokim Ilaija.
Na Jehu i bungim olgeta manmeri wantaim, na tokim ol, Ehap i bin bihainim Beal liklik, tasol Jehu bai bihainim em planti.
Olsem na nau singautim olgeta profet bilong Beal i kam long mi, olgeta wokboi bilong em, na olgeta pris bilong em. No ken larim wanpela i stap bek. Long wanem, mi gat wanpela bikpela sakrifais long wokim long Beal. Husat man bai stap bek, em bai i no inap stap laip. Tasol Jehu i mekim dispela wantaim tingting i antap tumas, long dispela as tingting long em i ken bagarapim olgeta ol lain bilong lotuim Beal.
Na Jehu i tok, Autim toksave long wanpela bung holi bilong Beal. Na ol i autim toksave long dispela.
Na Jehu i salim tok long olgeta Isrel. Na olgeta lain bilong lotuim Beal i kam, inap long i no gat wanpela man bilong ol i stap yet husat i no kam. Na ol i kam insait long haus bilong Beal. Na haus bilong Beal i pulap long wanpela arere i go olgeta long narapela.
Na em i tokim man husat i bosim ol klos bilong lotu, Bringim ol klos bilong lotu bilong olgeta lain bilong lotuim Beal i kam ausait. Na em i bringim ol klos bilong lotu i kam ausait.
Na Jehu i go, na Jehonadap, pikinini man bilong Rekap, insait long haus bilong Beal, na tokim ol lain bilong lotuim Beal, Painim tru, na lukluk long i no gat wantaim yupela hia wanpela bilong ol wokboi bilong BIKPELA, tasol ol lain bilong lotuim Beal tasol.
Na taim ol i go insait long ofaim ol sakrifais na ol ofa i kuk olgeta, Jehu i makim 80 man ausait, na tok, Sapos wanpela bilong ol man husat mi bin bringim i kam long han bilong yupela i ranawe, man husat i larim em i go, laip bilong em bai senis long laip bilong em.
Na em i kamap olsem, long taim stret long em i bin wokim wanpela pinis long ofaim ofa i kuk olgeta, long Jehu i tokim wasman na ol kepten, Go insait, na kilim ol i dai. No ken larim wanpela i kam ausait. Na ol i paitim ol wantaim sap bilong bainat. Na wasman na ol kepten i rausim ol i go ausait, na ol i go long biktaun bilong haus bilong Beal.
Na ol i bringim ol piksa god i kam ausait long haus bilong Beal, na kukim ol olgeta.
Na ol i brukim i go daun ol piksa bilong Beal, na brukim i go daun haus bilong Beal, na mekim dispela i kamap wanpela haus pipia inap long tude.
Olsem tasol Jehu i bagarapim Beal olgeta i go ausait long Isrel.
¶ Tasol long ol sin bilong Jeroboam, pikinini man bilong Nibat, husat i mekim Isrel long sin, Jehu i no lusim pasin bilong bihainim ol, em i olsem, ol pikinini bulmakau gol, dispela i stap long Betel, na dispela i stap long Dan.
Na BIKPELA i tokim Jehu, Bikos yu bin mekim gutpela samting taim yu wokim dispela samting i stretpela long tupela ai bilong Mi, na yu bin mekim long hauslain bilong Ehap samting bilong bihainim olgeta samting i stap long bel bilong Mi, orait ol tumbuna pikinini bilong yu, inap long namba foa lain tumbuna, bai sindaun long sia king bilong Isrel.
Tasol Jehu i no was gut long wokabaut insait long lo bilong God BIKPELA bilong Isrel wantaim olgeta bel bilong em. Long wanem, em i no lusim ol sin bilong Jeroboam, husat i mekim Isrel long sin.
Long ol dispela de BIKPELA i stat long katim pawa bilong Isrel i go sotpela. Na Hasel i paitim ol long olgeta hap arere bilong Isrel.
I stat long Jordan i go long hap is, olgeta hap bilong Gileat, ol lain Gat, na ol lain Ruben, na ol lain Manasa, i stat long Aroa, dispela i stap klostu long riva Arnon, yes, Gileat na Basan.
Nau olgeta arapela wok bilong Jehu, na olgeta samting em i mekim, na olgeta strong bilong em, ating i yes long ol i raitim ol insait long buk bilong ol stori bilong ol king bilong Isrel?
Na Jehu i slip wantaim ol tumbuna papa bilong em. Na ol i planim em long Samaria. Na Jehoahas, pikinini man bilong em, i kisim ples bilong em na bosim kingdom.
Na taim long Jehu i bosim kingdom bilong Isrel long Samaria em i 28 yia.