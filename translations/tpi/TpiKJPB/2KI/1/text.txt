¶ Nau Moap i bikhet i birua long Isrel bihain long dai bilong Ehap.
Na Ehasaia i pundaun i go brukim wanpela banis i luk olsem umben long rum antap bilong em, dispela i stap long Samaria, na em i sik. Na em i salim ol mausman, na tokim ol, Go, askim long Beal-sebap, god bilong Ekron, long mi bai kamap orait gen long dispela sik nogut o nogat.
Tasol ensel bilong BIKPELA i tokim man Tisbe Ilaija, Kirap, go antap bilong bungim ol mausman bilong king bilong Samaria, na tokim ol, Ating i yes long em i bikos i no gat wanpela God i stap long Isrel, long yupela i go bilong askim long Beal-sebap, god bilong Ekron?
Olsem na nau BIKPELA i tok olsem, Yu bai i no inap kam daun long dispela bet, dispela yu bin go antap long en. Tasol tru tumas, yu bai dai. Na Ilaija i go.
Na taim ol mausman i tanim i go bek long em, em i tokim ol, Bilong wanem yupela tanim i kam bek nau?
Na ol i tokim em, I gat wanpela man i kam antap bilong bungim mipela, na tokim mipela, Go, tanim gen i go long king husat i salim yupela, na tokim em, BIKPELA i tok olsem, Ating i yes long em i bikos i no gat wanpela God i stap long Isrel, long yu salim ol mausman bilong askim long Beal-sebap, god long Ekron? Olsem na yu no inap kam daun long dispela bet, dispela yu bin go antap long en, tasol tru tumas, yu bai dai.
Na em i tokim ol, Dispela man em i wanem kain man husat i kam antap long bungim yupela, na tokim yupela long ol dispela toktok?
Na ol i bekim tok long em, Em i wanpela man i gat planti gras, na em i pasim ol namel bilong bel bilong em nabaut wantaim wanpela bikpela let bilong skin bilong animal. Na em i tok, Dispela em i man Tisbe Ilaija.
¶ Nau king i salim i go long em wanpela kepten bilong 50 wantaim 50 bilong em. Na em i go antap long em. Na, lukim, em i sindaun antap long wanpela liklik maunten. Na em i tokim em, Yu man bilong God, king i bin tok, Kam daun.
Na Ilaija i bekim na tokim dispela kepten bilong 50, Sapos mi stap wanpela man bilong God, orait larim paia i kam daun long heven, na kaikai yu olgeta na 50 bilong yu. Na i gat paia i kam daun long heven, na kaikai em olgeta na 50 bilong em.
Na gen tu em i salim long em narapela kepten bilong 50 wantaim 50 bilong em. Na em i bekim na tokim em, O man bilong God, king i bin tok olsem, Kam daun hariap.
Na Ilaija i bekim na tokim em, Sapos mi stap wanpela man bilong God, larim paia i kam daun long heven, na kaikai yu olgeta na 50 bilong yu. Na paia bilong God i kam daun long heven, na kaikai em na 50 bilong em.
Na em i salim gen wanpela kepten bilong namba tri 50 wantaim 50 bilong em. Na namba tri kepten bilong 50 i go antap, na kam na pundaun long tupela skru bilong lek bilong em long ai bilong Ilaija, na askim em long daun pasin, na tokim em, O man bilong God, mi askim yu plis, larim laip bilong mi, na laip bilong dispela 50 wokboi bilong yu, stap dia tumas long ai bilong yu.
Lukim, i gat paia i kam daun long heven, na kukim olgeta dispela tupela kepten bilong 50 bipo wantaim ol 50 bilong ol. Olsem na larim laip bilong mi nau stap dia tumas long ai bilong yu.
Na ensel bilong BIKPELA i tokim Ilaija, Go daun wantaim em. No ken pret long em. Na em i kirap, na go daun wantaim em long king.
Na em i tokim em, BIKPELA i tok olsem, Bikos yu bin salim ol mausman bilong askim long Beal-sebap, god bilong Ekron, ating i yes long em i bikos i no gat God i stap long Isrel long askim long tok bilong Em? Olsem na yu bai i no inap kam daun long dispela bet, dispela yu bin go antap long en, tasol tru tumas, yu bai dai.
Olsem na em i dai pinis long bihainim dispela tok bilong BIKPELA Ilaija i bin toktok. Na Jehoram i kisim ples bilong em na bosim kingdom long namba tu yia bilong Jehoram, pikinini man bilong Jehosafat, king bilong Juda. Bilong wanem, em i no gat pikinini man.
Nau olgeta arapela wok bilong Ehasaia, dispela em i mekim, ating i yes long ol i raitim ol long buk bilong ol stori bilong ol king bilong Isrel?