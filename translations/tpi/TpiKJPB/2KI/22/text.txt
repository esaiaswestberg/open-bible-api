¶ Josaia i gat etpela krismas taim em i stat long bosim kingdom, na em i bosim kingdom 31 yia long Jerusalem. Na nem bilong mama bilong en em Jedida, pikinini meri bilong Adea bilong Boskat.
Na em i mekim dispela samting i stretpela long ai bilong BIKPELA, na wokabaut long olgeta rot bilong Devit, tumbuna papa bilong em, na em i no tanim long sait long han sut o long han kais.
Na em i kamap olsem long namba 18 yia bilong king Josaia, long king i salim Safan, pikinini man bilong Asalaia, pikinini man bilong Mesulam, man bilong rait, long haus bilong BIKPELA, i spik,
Go antap long hetpris Hilkaia, inap long em i ken kaunim namba bilong dispela silva ol i bringim insait long haus bilong BIKPELA, dispela ol wasman bilong dua i bin bungim i kam long ol manmeri.
Na larim ol i givim dispela long han bilong ol man bilong wokim wok, husat i gat wok bilong bosim haus bilong BIKPELA. Na larim ol i givim dispela long ol man bilong wokim wok, husat i stap insait long haus bilong BIKPELA, bilong stretim ol bruk bilong haus,
Long ol kamda, na ol man bilong wokim haus, na ol man bilong wok long ol ston, na long baim diwai na ol ston ol i katim pinis long stretim dispela haus.
Tasol ol i no wokim pasin bilong kaunim wantaim ol long dispela mani i go long han bilong ol, bilong wanem, ol i wokim wok wantaim bilip oltaim.
Na hetpris Hilkaia i tokim man bilong rait Safan, Mi bin painim pinis wanpela buk bilong lo insait long haus bilong BIKPELA. Na Hilkaia i givim dispela buk long Safan, na em i ritim dispela.
Na man bilong rait Safan i kam long king, na bringim king tok gen, na tok, Ol wokboi bilong yu i bin bungim ol dispela mani ol i lukim insait long dispela haus, na sampela i bin givim dispela i go long han bilong ol man husat i mekim wok, husat i gat wok bilong bosim haus bilong BIKPELA.
Na man bilong rait Safan i soim king, i spik, Pris Hilkaia i bin givim mi wanpela buk. Na Safan i ritim dispela long ai bilong king.
¶ Na em i kamap olsem, taim king i bin harim ol toktok bilong buk bilong lo, long em i brukim klos bilong em.
Na king i tok strong long pris Hilkaia, na Ahikam, pikinini man bilong Safan, na Akbor, pikinini man bilong Mikea, na man bilong rait Safan, na Asahaia, wanpela wokboi bilong king, i spik,
Yupela go, askim long BIKPELA bilong helpim mi, na bilong helpim ol manmeri, na bilong helpim olgeta Juda, long sait bilong ol toktok bilong dispela buk, dispela em i painim pinis. Long wanem, belhat tru bilong BIKPELA i kirap i birua long yumi i bikpela, bilong wanem, ol tumbuna papa bilong yumi i no bin harim ol toktok bilong dispela buk, bilong mekim bilong bihainim olgeta dispela samting Em i raitim long sait bilong yumi.
Olsem na pris Hilkaia, na Ahikam, na Akbor, na Safan, na Asahaia, i go long profet meri Hulda, meri bilong Salum, pikinini man bilong Tikva, pikinini man bilong Harhas, wasman bilong ol klos. (Nau meri i stap long Jerusalem long dispela bikskul.) Na ol i stori wantaim meri.
Na em i tokim ol, BIKPELA, God bilong Isrel, i tok olsem, Tokim dispela man husat i salim yu long mi,
BIKPELA i tok olsem, Lukim, Mi bai bringim samting nogut antap long dispela ples, na antap long ol man i stap long en, yes, olgeta toktok i stap long dispela buk king bilong Juda i bin ritim.
Bilong wanem, ol i bin givim baksait long Mi, na ol i bin kukim insens long ol arapela god, inap long ol i ken skrapim bel bilong Mi long belhat wantaim olgeta wok bilong ol han bilong ol. Olsem na belhat tru bilong Mi bai kirap na birua long dispela ples, na i no gat man bai kilim dispela i dai.
Tasol long king bilong Juda, husat i salim yu i kam long askim long BIKPELA, yupela bai tok olsem long em, BIKPELA, God bilong Isrel, i tok olsem, Long sait bilong ol dispela toktok yu bin harim,
Bikos bel bilong yu i no strong, na yu bin daunim yu yet long ai bilong BIKPELA, taim yu harim wanem samting Mi tok birua long dispela ples, na tok birua long ol man i stap long en, long ol bai kamap wanpela lain i stap nating olgeta na wanpela tok nogut, na yu bin brukim klos bilong yu, na krai tru long ai bilong mi, orait Mi tu i bin harim yu, BIKPELA i tok.
Olsem na lukim, Mi bai bungim yu i go long ol tumbuna papa bilong yu, na yu bai bungim matmat bilong yu wantaim bel isi. Na tupela ai bilong yu bai i no inap lukim olgeta dispela samting nogut Mi bai bringim antap long dispela ples. Na ol i bringim tok long king gen.