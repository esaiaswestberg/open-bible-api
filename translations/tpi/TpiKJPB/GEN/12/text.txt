¶ Nau BIKPELA i bin tokim Ebram, Kisim yu yet i go ausait long kantri bilong yu, na lusim ol kandre bilong yu, na lusim hauslain bilong papa bilong yu, i go long wanpela hap graun, dispela Mi bai soim yu.
Na Mi bai mekim long yu wanpela bikpela kantri, na Mi bai blesim yu, na mekim nem bilong yu i kamap bikpela. Na yu bai stap wanpela blesing.
Na Mi bai blesim ol husat i blesim yu, na putim tok nogut antap long ol husat putim tok nogut antap long yu. Na insait long yu, olgeta famili bilong dispela graun bai kisim blesing.
¶ Olsem na Ebram i lusim ples bilong em, olsem BIKPELA i bin tokim em. Na Lot i go wantaim em. Na Ebram i gat 75 krismas taim em i lusim Haran i go ausait.
Na Ebram i kisim Sarai, meri bilong em, na Lot, pikinini man bilong brata bilong em, na olgeta dispela kago ol i bin bungim, na ol dispela tewel ol i bin kisim long Haran. Na ol i go ausait i go long hap bilong Kenan. Na ol i kam long hap bilong Kenan.
¶ Na Ebram i wokabaut namel long dispela hap graun i go long ples bilong Sikem, i go long ples bilong More. Na lain Kenan i stap nau long dispela hap graun.
Na BIKPELA i kamap ples klia long Ebram, na i tok, Bai Mi givim dispela hap graun long tumbuna pikinini bilong yu. Na long dispela hap em i wokim wanpela alta i go long BIKPELA, husat i bin kamap ples klia long em.
Na em i lusim dispela hap i go long wanpela maunten long hap sankamap bilong Betel, na sanapim haus sel bilong em, taim em i gat Betel long hap san i go daun, na Hai long hap sankamap. Na long dispela hap em i wokim wanpela alta i go long BIKPELA, na em i singaut long nem bilong BIKPELA.
Na Ebram i wokabaut i go, taim em i go yet long hap saut.
¶ Na i gat wanpela bikpela taim hangre long dispela hap. Na Ebram i go daun long Isip bilong i stap waira long dispela hap. Long wanem, dispela bikpela taim hangre i strongpela long dispela hap.
Na em i kamap olsem, taim em i kam klostu bilong go insait long Isip, em i tokim Sarai, meri bilong em, Lukim nau, Mi save long yu stap wanpela naispela meri bilong lukluk long en.
Olsem na em bai kamap olsem, taim ol man Isip bai lukim yu, long ol bai tok, Dispela em i meri bilong em. Na ol bai kilim mi, tasol ol bai kisim bek yu i stap laip.
Toktok, mi askim plis, yu stap susa bilong mi. Inap long em i ken stap gut wantaim mi long sait bilong yu. Na tewel bilong mi bai stap laip bikos yu wokim olsem.
¶ Na em i kamap olsem, long, taim Ebram i kam insait long Isip, ol man Isip i lukim dispela meri, long em i naispela tru.
Ol hetman tu bilong Fero i lukim em, na litimapim nem bilong em long ai bilong Fero. Na ol i kisim dispela meri i go insait long haus bilong Fero.
Na Fero i mekim gutpela pasin long Ebram bilong tingim nem bilong dispela meri. Na em i gat ol sipsip, na ol bulmakau man, na ol donki man, na ol wokboi, na ol wokmeri, na ol donki meri, na ol kemel.
Na BIKPELA i salim bikpela hevi long Fero na hauslain bilong em wantaim ol bikpela hevi tru, bilong tingim Sarai, meri bilong Ebram.
Na Fero i singautim Ebram, na tok, Dispela em wanem samting, dispela yu bin mekim long mi? Bilong wanem yu no bin tokim mi long em i meri bilong yu?
Bilong wanem yu tok, Em i susa bilong mi? Olsem tasol i gat sans long mi bin kisim em i kamap meri bilong mi. Olsem na nau yu lukim meri bilong yu, kisim em, na go long rot bilong yu.
Na Fero i tok strong long ol man bilong em long sait bilong em. Na ol i salim em i go, na meri bilong em, na olgeta samting em i gat.