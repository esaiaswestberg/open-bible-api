¶ Na em i kamap olsem, taim ol man i stat long kamap planti moa long pes bilong dispela graun, na ol meri i karim ol pikinini meri long ol,
Long ol pikinini man bilong God i lukim ol pikinini meri bilong ol man, long ol i naispela. Na ol i maritim ol meri bilong olgeta husat ol i makim.
¶ Na BIKPELA i tok, Spirit bilong Mi bai i no inap pait wantaim man olgeta taim, long wanem, em tu i stap bodi. Tasol ol de bilong em bai stap 120 yia.
¶ Long ol dispela de ol traipela man i stap long dispela graun. Na tu bihain long dispela, taim ol pikinini man bilong God i go long ol pikinini meri bilong ol man, na ol i karim ol pikinini long ol, ol dispela stret i kamap ol strongpela man husat i stap bilong bipo, ol man i gat biknem.
Na God i luksave long pasin nogut bilong man i bikpela long dispela graun, na long olgeta wan wan tingting nating bilong ol tingting bilong bel bilong em em i nogut tasol olgeta taim.
¶ Na em i tanim bel bilong BIKPELA long Em i bin wokim man long dispela graun, na dispela i givim bel hevi long Em long bel bilong Em.
Na BIKPELA i tok, Mi bai bagarapim man olgeta husat Mi bin kamapim long nating i lusim pes bilong dispela graun, Man, na animal, na samting i wokabaut long bel, na ol pisin bilong skai wantaim. Long wanem, em i tanim bel bilong mi long Mi bin wokim ol.
¶ Tasol Noa i painim marimari pinis long ol ai bilong BIKPELA.
Ol dispela em ol lain tumbuna bilong Noa. Noa em i wanpela stretpela man na inap tru long ol lain tumbuna bilong em, na Noa i wokabaut wantaim God.
Na Noa i kamapim tripela pikinini man, Siem, Ham, na Jafet.
¶ Dispela graun tu i bagarap long ai bilong God, na dispela graun i pulap long pasin pait.
Na God i lukluk long dispela graun, na, lukim, em i bagarap. Long wanem, olgeta samting i gat bodi i bin bagarapim rot bilong em long dispela graun.
¶ Na God i tokim Noa, Pinis bilong olgeta samting i gat bodi em i kamap long ai bilong Mi. Long wanem, dispela graun i pulap long pasin pait long wok bilong ol. Na, lukim, Mi bai bagarapim ol olgeta wantaim dispela graun.
Yu wokim wanpela sip long diwai gofa. Yu bai wokim ol rum insait long sip, na yu bai putim kolta long en long insait na ausait wantaim kolta.
Na dispela em i pasin, dispela yu bai wokim sip long en. Longpela bilong sip bai stap 300 kyubit, brait bilong en 50-pela kyubit, na antap bilong en 30-pela kyubit.
Yu bai wokim wanpela windo long sip, na long wanpela kyubit yu bai pinisim em antap. Na dua bilong sip yu bai putim insait long sait bilong en. Yu bai wokim dispela wantaim daunbilo, namba tu, na namba tri stori.
Na, lukim, Mi, Yes Mi, bringim wanpela tait bilong ol wara antap long dispela graun, bilong bagarapim olgeta bodi olgeta, we win bilong laip i stap, aninit long heven. Na olgeta wan wan samting, dispela i stap long dispela graun, bai dai.
Tasol wantaim yu bai Mi wokim kontrak bilong Mi. Na yu bai kam insait long sip, yu, na ol pikinini man bilong yu, na meri bilong yu, na ol meri bilong ol pikinini man bilong yu.
Na bilong olgeta wan wan samting i stap laip long olgeta kain bodi, tupela bilong olgeta wan wan kain yu bai bringim insait long sip, bilong lukautim ol long stap laip wantaim yu. Ol bai stap man na meri.
Bilong ol pisin i bihainim kain bilong ol, na bilong ol bulmakau samting i bihainim kain bilong ol, na bilong olgeta wan wan samting i wokabaut long bel bilong dispela graun i bihainim kain bilong ol, tupela bilong olgeta wan wan kain bai kam long yu, bilong lukautim ol i ken stap laip.
Na yu mas kisim i kam long yu bilong olgeta kaikai, dispela ol samting i save kaikai, na yu bai bungim dispela i kam long yu. Na dispela bai stap kaikai bilong yu, na bilong ol.
¶ Olsem tasol Noa i mekim. Bilong bihainim olgeta tok strong bilong God, em i mekim olsem.