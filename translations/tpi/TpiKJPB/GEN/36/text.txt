¶ Nau ol dispela em ol lain tumbuna bilong Iso, husat em Idom.
Iso i kisim ol meri bilong em long ol pikinini meri bilong Kenan, Eda, pikinini meri bilong man Hit Elon, na Aholibama, pikinini meri bilong Ana, pikinini meri bilong man Hiv Sibeon,
Na Basemat, pikinini meri bilong Ismel, susa bilong Nebasot.
Na long Iso, Ada i karim Elifas, na Basemat i karim Reuel,
Na Aholibama i karim Jeus, na Jealam, na Kora. Ol dispela i ol pikinini man bilong Iso, ol meri i karim long em long hap graun bilong Kenan.
Na Iso i kisim ol meri bilong en, na ol pikinini man bilong en, na ol pikinini meri bilong en, na olgeta manmeri bilong haus bilong en, na ol bulmakau samting bilong en, na olgeta animal bilong en, na olgeta kago bilong en, em i bin kisim long hap graun bilong Kenan. Na em i lusim pes bilong brata bilong en Jekop na i go long hap graun nabaut.
Long wanem, ol planti mani samting bilong ol i planti tumas na ol i no ken stap wantaim. Na dispela hap graun, ol i stap man bilong longwe ples long en, em i no inap karim ol, bilong wanem, ol bulmakau samting bilong ol i planti tumas.
Olsem na Iso i sindaun i stap long maunten Sir. Iso em Idom.
¶ Na ol dispela i ol lain pikinini na tumbuna pikinini bilong Iso, papa bilong ol lain Idom long maunten Sir.
Ol dispela i ol nem bilong ol pikinini man bilong Iso, Elifas, pikinini man bilong Ada, em meri bilong Iso, na Reuel, pikinini man bilong Basemat, em meri bilong Iso.
Na ol pikinini man bilong Elifas i Timan na Omar na Sefo na Gatam na Kenas.
Na Timna em nambatu lain meri bilong Elifas, pikinini man bilong Iso. Na em i karim Amalek long Elifas. Ol dispela i ol tumbuna pikinini man bilong Ada, meri bilong Iso.
Na ol dispela i ol pikinini man bilong Reuel, Nahat na Sira na Sama na Misa. Ol dispela i ol tumbuna pikinini man bilong Basemat, meri bilong Iso.
Na ol dispela i ol pikinini man bilong Aholibama, em pikinini meri bilong Ana, pikinini meri bilong Sibeon. Aholibama em meri bilong Iso. Na long Iso em i karim Jeus na Jealam na Kora.
Ol dispela man bilong ol pikinini man bilong Iso, ol i hetman. Ol pikinini man bilong Elifas, namba wan pikinini man bilong Iso i olsem, hetman Timan, na hetman Omar, na hetman Sefo, na hetman Kenas,
Na hetman Kora, na hetman Gatam, na hetman Amalek. Ol dispela i ol hetman i kam long Elifas long hap graun bilong Idom. Ol dispela i ol tumbuna pikinini man bilong Ada.
Na ol dispela i ol pikinini man bilong Reuel, pikinini man bilong Iso, hetman Nahat, na hetman Sira, na hetman Sama, na hetman Misa. Ol dispela i ol hetman i kam long Reuel long hap graun bilong Idom. Ol dispela i ol tumbuna pikinini man bilong Basemat, meri bilong Iso.
Na ol dispela i ol tumbuna pikinini man bilong Aholibama, meri bilong Iso, hetman Jeus, na hetman Jealam, na hetman Kora. Ol dispela i ol hetman i kam long Aholibama, pikinini meri bilong Ana na meri bilong Iso.
Ol dispela i ol pikinini man bilong Iso, em Idom, na ol dispela i ol hetman bilong ol.
¶ Ol dispela i ol pikinini man bilong man Hor Sir, husat i stap long dispela hap graun, Lotan, na Sobal, na Sibeon, na Ana,
Na Dison, na Eser, na Disan. Dispela em ol hetman bilong ol lain Hor, ol pikinini man bilong Sir long hap graun bilong Idom.
Na ol pikinini bilong Lotan i Hori na Hemam. Na susa bilong Lotan i Timna.
Na ol pikinini bilong Sobal i ol dispela, Alvan, na Manahat, na Ebal, na Sefo, na Onam.
Na ol dispela i ol pikinini bilong Sibeon, Asa na Ana. Dispela em dispela Ana i bin lukim ol miul long ples i no gat man, taim em i givim kaikai long ol donki bilong Sibeon, papa bilong en.
Na ol pikinini bilong Ana i ol dispela, Dison, na Aholibama, em pikinini meri bilong Ana.
Na ol dispela i ol pikinini bilong Dison, Hemdan, na Es-ban, na Itran, na Keran.
Ol pikinini bilong Eser i ol dispela, Bilhan, na Savan, na Akan.
Ol pikinini bilong Disan i ol dispela, Us na Aran.
Ol dispela em ol hetman husat i kam long ol lain Hor, hetman Lotan, na hetman Sobal, na hetman Sibeon, na hetman Ana,
Na hetman Dison, na hetman Eser, na hetman Disan. Ol dispela i ol hetman i kam long Hor, namel long ol hetman bilong ol, long hap graun bilong Sir.
¶ Na ol dispela i ol king i bosim ol kingdom long hap graun bilong Idom, taim wanpela king i no stap king yet antap long ol pikinini bilong Isrel.
Na Bela, pikinini man bilong Beor, em i bosim kingdom long Idom. Na nem bilong biktaun bilong en i Dinhaba.
Na Bela i dai pinis, na Jobap, pikinini man bilong Sira bilong Bosra, em i senisim em na kamap king.
Na Jobap i dai pinis, na Husam bilong hap graun bilong Temani i senisim em na bosim kingdom.
Na Husam i dai pinis. Na Hedat, pikinini man bilong Bedat, i senisim em na bosim kingdom. Hedat i bin paitim Midian long ples kunai bilong Moap. Na nem bilong biktaun bilong em i Avit.
Na Hedat i dai pinis, na Samla bilong Masreka i senisim em na kamap king.
Na Samla i dai pinis, na Sol bilong Rehobot klostu long bikwara, em i senisim em na bosim kingdom.
Na Sol i dai pinis, na Beal-henan, pikinini man bilong Akbor, i senisim em na bosim kingdom.
Na Beal-henan, pikinini man bilong Akbor, em i dai pinis. Na Hadar i senisim em na bosim kingdom. Na nem bilong biktaun bilong em i Pau. Na nem bilong meri bilong em i Mehetabel, pikinini meri bilong Matret, em pikinini meri bilong Mesahap.
Na ol dispela i ol nem bilong ol hetman i kam long Iso, bilong bihainim ol famili bilong ol, na long ol ples bilong ol, na long ol nem bilong ol. Ol i olsem, hetman Timna, na hetman Alva, na hetman Jetet,
Na hetman Aholibama, na hetman Ila, na hetman Pinon,
Na hetman Kenas, na hetman Teman, na hetman Mipsar,
Na hetman Makdiel, na hetman Iram. Ol dispela i ol hetman bilong Idom, bilong bihainim ol ples ol i sindaun long en long hap graun ol i holimpas. Em Iso, papa bilong ol lain Idom.