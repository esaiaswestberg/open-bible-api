¶ Bihain long ol dispela samting tok bilong BIKPELA i kam long Ebram long wanpela driman samting, i spik, No ken pret, Ebram. Mi stap plang bilong yu, na bikpela pe bilong yu i planti moa yet.
¶ Na Ebram i tok, GOD Bikpela, bai Yu givim wanem samting long mi, taim yumi luksave long mi no gat pikinini, na man bilong lukautim haus bilong mi em dispela Eliesar bilong Damaskas?
Na Ebram i tok, Lukim, long mi Yu no bin givim tumbuna pikinini. Na, harim, wanpela husat mama i karim insait long haus bilong mi em i pikinini i kisim samting long papa bilong mi.
Na, lukim, tok bilong BIKPELA i kam long em, i spik, Dispela bai i no inap stap pikinini bilong kisim samting long papa bilong yu. Tasol em husat bai kam ausait long rop bilong bel bilong yu yet bai stap pikinini bilong kisim samting long papa bilong yu.
Na Em i bringim em i go ausait, na tok, Lukluk nau i go long heven, na kaunim ol sta, sapos yu stap inap long kaunim ol. Na Em i tokim em, Olsem tasol bai ol tumbuna pikinini bilong yu i stap.
Na em i bilip long BIKPELA. Na Em i kaunim dispela bilong stap stretpela pasin long em.
¶ Na Em i tokim em, Mi BIKPELA husat i bringim yu ausait long Ur bilong ol Kaldi, bilong givim yu dispela graun olsem samting papa i givim long pikinini.
Na em i tok, GOD Bikpela, olsem wanem bai mi save long bai mi kisim dispela olsem samting papa i givim long pikinini?
Na Em i tokim em, Kisim bilong Mi wanpela bulmakau meri i gat tripela krismas, na wanpela meme meri i gat tripela krismas, na wanpela sipsip man i gat tripela krismas, na wanpela balus turtel, na wanpela yangpela balus pidgin.
Na em i kisim olgeta dispela i kam long Em, na brukim ol long namel bilong ol, na slipim olgeta wan wan hap wanpela i pas klostu long narapela. Tasol ol pisin em i no brukim.
Na taim ol pisin i bin kam daun antap long ol dispela daibodi, Ebram i ranim ol i go.
¶ Na taim san i wok long i go daun, wanpela slip i dip i kam antap long Ebram. Na, harim, wanpela bikpela tudak i pretim man nogut tru i pundaun antap long em.
Na Em i tokim Ebram, Save long em i tru tumas long tumbuna pikinini bilong yu bai i stap wanpela ausait man hap graun i no bilong ol, ol na bai stap aninit long ol. Na ol bai givim hevi long ol 400 yia.
Na tu dispela kantri, husat ol bai stap aninit long en, Mi bai jasim. Na bihain long en bai ol i kam ausait wantaim bikpela kago.
Na yu bai go long ol tumbuna papa bilong yu wantaim bel isi. Ol bai planim yu taim yu lapun tru.
Tasol long namba foa lain tumbuna ol bai kam hia gen. Long wanem, sin nogut bilong ol lain Amor em i no pulap yet.
¶ Na em i kamap olsem, long, taim san i go daun, na em i tudak, lukim wanpela bikpela aven i smok, na wanpela lam i paia husat i go namel long ol dispela hap mit.
Long dispela de stret BIKPELA i wokim wanpela kontrak wantaim Ebram, i spik, Long tumbuna pikinini bilong yu Mi bin givim dispela hap, i stat long riva bilong Isip i go long bikpela riva, riva Yufretis,
Ol lain Ken, na ol lain Kenes, na ol lain Kadmon,
Na ol lain Hit, na ol lain Peres, na ol lain Refaim,
Na ol lain Amor, na ol lain Kenan, na ol lain Girga, na ol lain Jebus.