¶ Na long namba seven mun, long namba wan de bilong mun, yupela bai gat wanpela bung holi. Yupela bai i no inap mekim wanpela hatwok. Dispela em i wanpela de bilong winim ol biugel i go long yupela.
Na yupela bai ofaim wanpela ofa i kuk olgeta bilong wanpela switpela smel i go long BIKPELA, wanpela yangpela bulmakau man, wanpela meme man, na sevenpela pikinini sipsip bilong namba wan yia i no gat mak nogut.
Na ol ofa bilong kaikai bilong ol bai stap bilong plaua i abusim wantaim wel, tripela namba ten hap diel bilong wanpela bulmakau man, na tupela namba ten hap diel bilong wanpela sipsip man,
Na wanpela namba ten hap diel bilong wanpela pikinini sipsip, namel long sevenpela pikinini sipsip,
Na wanpela pikinini meme bilong ol meme bilong wanpela ofa bilong sin, long wokim wanpela karamapim long mekim i kamap wanbel bilong yupela.
Dispela i no kaunim ofa i kuk olgeta bilong dispela mun, na ofa bilong kaikai bilong en, na ofa i kuk olgeta bilong olgeta wan wan de, na ofa bilong kaikai bilong en, na ol ofa bilong dring bilong ol, bilong bihainim pasin bilong ol, bilong wanpela switpela smel, wanpela sakrifais ol i wokim long paia i go long BIKPELA.
Na yupela bai gat long namba ten de bilong dispela namba seven mun wanpela bung holi. Na yupela bai givim hevi long ol tewel bilong yupela. Yupela i no ken wokim wanpela wok long en.
Tasol yupela bai ofaim wanpela ofa i kuk olgeta i go long BIKPELA bilong wanpela switpela smel, wanpela yangpela bulmakau man, wanpela sipsip man, na sevenpela pikinini sipsip bilong namba wan yia, ol bai stap bilong yupela i no gat mak nogut.
Na ofa bilong kaikai bilong ol bai stap bilong plaua i abusim wantaim wel, tripela namba ten hap diel bilong wanpela bulmakau man, na tupela namba ten hap diel bilong wanpela sipsip man,
Wanpela kain kain namba ten hap diel bilong wanpela pikinini sipsip, namel long dispela dispela sevenpela pikinini sipsip,
Wanpela pikinini meme bilong ol meme bilong wanpela ofa bilong sin, i no kaunim ofa bilong sin bilong karamapim long mekim i kamap wanbel, na ofa i kuk olgeta bilong oltaim, na ofa bilong kaikai bilong en, na ol ofa bilong dring bilong ol.
¶ Na long namba 15 de bilong namba seven mun yupela bai gat wanpela bung holi. Yupela bai i no inap mekim wanpela hatwok, na yupela bai holimpas wanpela bikpela kaikai i go long BIKPELA sevenpela de.
Na yupela bai ofaim wanpela ofa i kuk olgeta, wanpela sakrifais ol i wokim long paia, bilong wanpela switpela smel i go long BIKPELA, 13 yangpela bulmakau man, tupela sipsip man, na 14 pikinini sipsip bilong namba wan yia, ol bai i no gat mak nogut.
Na ofa bilong kaikai bilong ol bai stap bilong plaua i abusim wantaim wel, tripela namba ten hap diel bilong olgeta wan wan bulmakau man bilong dispela 13 bulmakau man, tupela namba ten hap diel bilong olgeta wan wan sipsip man bilong dispela tupela sipsip man,
Na wanpela kain kain namba ten hap diel bilong olgeta wan wan pikinini sipsip bilong dispela 14 pikinini sipsip.
Na wanpela pikinini meme bilong ol meme bilong wanpela ofa bilong sin, i no kaunim ofa i kuk olgeta bilong oltaim, ofa bilong kaikai bilong en, na ofa bilong dring bilong en.
Na long namba tu de yupela bai ofaim twelpela yangpela bulmakau man, tupela sipsip man, 14 pikinini sipsip bilong namba wan yia i no gat mak,
Na ol ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela pikinini meme bilong ol meme bilong wanpela ofa bilong sin, i no kaunim ofa i kuk olgeta bilong oltaim, na ofa bilong kaikai bilong en, na ol ofa bilong dring bilong ol.
Na long namba tri de elevenpela bulmakau man, tupela sipsip man, 14 pikinini sipsip bilong namba wan yia i no gat mak nogut,
Na ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela meme bilong wanpela ofa bilong sin, i no kaunim ofa i kuk olgeta bilong oltaim, na ofa bilong kaikai bilong en, na ofa bilong dring bilong en.
Na long namba foa de tenpela bulmakau man, tupela sipsip man, na 14 pikinini sipsip bilong namba wan yia i no gat mak nogut,
Na ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela pikinini meme bilong ol meme bilong wanpela ofa bilong sin, i no kaunim ofa i kuk olgeta bilong oltaim, ofa bilong kaikai bilong en, na ofa bilong dring bilong en.
Na long namba faiv de nainpela bulmakau man, tupela sipsip man, na 14 pikinini sipsip bilong namba wan yia i no gat mak nogut,
Na ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela meme bilong wanpela ofa bilong sin, i no kaunim ofa i kuk olgeta bilong oltaim, na ofa bilong kaikai bilong en, na ofa bilong dring bilong en.
Na long namba sikis de etpela bulmakau man, tupela sipsip man, na 14 pikinini sipsip bilong namba wan yia i no gat mak nogut,
Na ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela meme bilong wanpela ofa bilong sin, i no kaunim ofa i kuk olgeta bilong oltaim, ofa bilong kaikai bilong en, na ofa bilong dring bilong en.
Na long namba seven de sevenpela bulmakau man, tupela sipsip man, na 14 pikinini sipsip bilong namba wan yia i no gat mak nogut,
Na ofa bilong kaikai bilong ol na ol ofa bilong dring bilong ol bilong ol bulmakau man, bilong ol sipsip man, na bilong ol pikinini sipsip, bai stap bilong bihainim ol namba bilong ol, i bihainim dispela pasin,
Na wanpela meme bilong wanpela ofa bilong sin, i no kaunim ofa i kuk olgeta bilong oltaim, ofa bilong kaikai bilong en, na ofa bilong dring bilong en.
Na long namba et de yupela bai gat wanpela bung holi. Yupela bai i no inap wokim wanpela hatwok long en.
Tasol yupela bai ofaim wanpela ofa i kuk olgeta, wanpela sakrifais ol i wokim long paia, bilong wanpela switpela smel i go long BIKPELA, wanpela bulmakau man, wanpela sipsip man, sevenpela pikinini sipsip bilong namba wan yia i no gat mak nogut,
Ol ofa bilong kaikai bilong ol na ol ofa bilong dring bilong bulmakau man, bilong sipsip man, na bilong ol pikinini sipsip, bai stap bilong bihainim namba bilong ol, i bihainim dispela pasin,
Na wanpela meme bilong wanpela ofa bilong sin, i no kaunim ofa i kuk olgeta bilong oltaim, na ofa bilong kaikai bilong en, na ofa bilong dring bilong en.
Ol dispela samting yupela bai mekim i go long BIKPELA long ol bikpela kaikai bilong yupela Mi makim, i no kaunim ol strongpela promis bilong yupela, na ol ofa long laik bilong bel bilong yupela, bilong ol ofa i kuk olgeta bilong yupela, na bilong ol ofa bilong kaikai bilong yupela, na bilong ol ofa bilong dring bilong yupela, na bilong ol ofa bilong givim bel isi bilong yupela.
Na Moses i tokim ol pikinini bilong Isrel bilong bihainim olgeta samting BIKPELA i tok strong long Moses.