¶ Na em i kamap olsem long dispela de Moses i bin sanapim dispela haus sel holi olgeta, na em i bin makim dispela, na mekim em i kamap holi, na olgeta samting bilong wok bilong en, alta na olgeta sospen samting bilong en wantaim, na em i bin makim ol, na mekim ol i kamap holi,
Long ol hetman bilong Isrel, ol het bilong hauslain bilong ol tumbuna papa bilong ol, husat i ol hetman bilong ol lain, na i bosim ol husat ol i kaunim, i wokim ofa.
Na ol i bringim ol ofa bilong ol long ai bilong BIKPELA, sikispela karis i gat karamap, na twelpela bulmakau man, wanpela karis bilong tupela hetman, na bilong olgeta wan wan wanpela bulmakau man. Na ol i bringim ol long ai bilong haus sel holi.
Na BIKPELA i tokim Moses, i spik,
Kisim dispela long ol, inap long ol i ken i stap long wokim wok wokboi bilong haus sel holi bilong bung bilong ol manmeri. Na yu bai givim ol i go long ol lain Livai, long olgeta wan wan man bilong bihainim wok wokboi bilong em.
Na Moses i kisim ol karis na ol bulmakau man, na givim ol i go long ol lain Livai.
Tupela karis na fopela bulmakau man em i givim i go long ol pikinini man bilong Gerson, bilong bihainim wok wokboi bilong ol.
Na fopela karis na etpela bulmakau man em i givim i go long ol pikinini man bilong Merari, bilong bihainim wok wokboi bilong ol, aninit long han bilong Itamar, pikinini man bilong pris Eron.
Tasol long ol pikinini man bilong Kohat em i no givim wanpela. Bilong wanem, wok wokboi bilong rum holi em i bilong ol em i dispela, ol i mas karim ol samting antap long ol sol bilong han bilong ol.
¶ Na ol hetman i ofaim bilong makim alta long dispela de ol i makim dispela, yes, ol hetman i ofaim ol ofa bilong ol long ai bilong alta.
Na BIKPELA i tokim Moses, Ol bai ofaim ol ofa bilong ol, olgeta wan wan hetman long de bilong em, bilong makim dispela alta.
Na em husat i ofaim ofa bilong em long namba wan de em i Nason, pikinini man bilong Aminadap, bilong ol lain bilong Juda.
Na ofa bilong em em i wanpela bikpela dis silva, hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol em i pulap long naispela plaua ol i abusim wantaim wel bilong wanpela ofa bilong kaikai,
Wanpela spun bilong tenpela sekel bilong gol, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Nason, pikinini man bilong Aminadap.
Long namba tu de Netanel, pikinini man bilong Suar, hetman bilong Isakar, i mekim ofa.
Em i ofaim bilong ofa bilong em wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Netanel, pikinini man bilong Suar.
Long namba tri de Eliap, pikinini man bilong Helon, hetman bilong ol pikinini bilong Sebyulan, i mekim ofa.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Eliap, pikinini man bilong Helon.
Long namba foa de Elisur, pikinini man bilong Sedeur, hetman bilong ol pikinini bilong Ruben, i mekim ofa.
Ofa bilong em em i wanpela bikpela dis silva, hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Elisur, pikinini man bilong Sedeur.
Long namba faiv de Selumiel, pikinini man bilong Surisadai, hetman bilong ol pikinini bilong Simion, i mekim ofa.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Selumiel, pikinini man bilong Surisadai.
Long namba sikis de Eliasap, pikinini man bilong Deuel, hetman bilong ol pikinini bilong Gat, i ofaim.
Ofa bilong em em i wanpela bikpela dis silva, hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Eliasap, pikinini man bilong Deuel.
Long namba seven de Elisama, pikinini man bilong Amihut, hetman bilong ol pikinini bilong Simion, i ofaim.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Elisama, pikinini man bilong Amihut.
Long namba et de Gamaliel, pikinini man bilong Pedasur, hetman bilong ol pikinini bilong Manasa.
Ofa bilong em em i wanpela bikpela dis silva, hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Gamaliel, pikinini man bilong Pedasur.
Long namba nain de Abidan, pikinini man bilong Gideoni, hetman bilong ol pikinini bilong Benjamin, i ofaim.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Abidan, pikinini man bilong Gideoni.
Long namba ten de Ahieser, pikinini man bilong Amisadai, hetman bilong ol pikinini bilong Dan, i ofaim.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Ahieser, pikinini man bilong Amisadai.
Long namba eleven de Pagiel, pikinini man bilong Okran, hetman bilong ol pikinini bilong Aser, i ofaim.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Pagiel, pikinini man bilong Okran.
Long namba twelv de Ahira, pikinini man bilong Enan, hetman bilong ol pikinini bilong Naptalai, i ofaim.
Ofa bilong em em i wanpela bikpela dis silva, we hevi bilong en em i 130 sekel, wanpela dis silva i 70 sekel, i bihainim sekel bilong rum holi. Tupela bilong ol i pulap long naispela plaua ol i abusim wantaim wel bilong wanpela ofa bilong kaikai,
Wanpela spun gol bilong tenpela sekel, pulap long insens,
Wanpela yangpela bulmakau man, wanpela sipsip man, wanpela pikinini sipsip bilong namba wan yia, bilong wanpela ofa i kuk olgeta,
Wanpela pikinini bilong ol meme bilong wanpela ofa bilong sin,
Na bilong wanpela sakrifais bilong ol ofa bilong givim bel isi, tupela bulmakau man, faipela sipsip man, faipela meme man, faipela pikinini sipsip bilong namba wan yia. Dispela em i ofa bilong Ahira, pikinini man bilong Enan.
Dispela em i taim makim bilong alta, long dispela de ol i makim dispela, long ol hetman bilong Isrel, twelpela bikpela dis silva, twelpela dis silva, twelpela spun gol,
Olgeta wan wan bikpela dis silva i gat hevi olsem 130 sekel. Olgeta wan wan dis em i 70 sekel. Olgeta sospen samting silva i hevi olsem 2,400 sekel, i bihainim sekel bilong rum holi.
Ol spun gol em i twelpela, pulap long insens, hevi olsem tenpela sekel wan wan, i bihainim sekel bilong rum holi. Olgeta gol bilong ol spun em i 120 sekel.
Olgeta bulmakau man bilong ol ofa i kuk olgeta em i twelpela bulmakau man, ol sipsip man twelpela, ol meme man twelpela, ol pikinini sipsip bilong namba wan yia twelpela, wantaim ol ofa bilong kaikai bilong ol. Na ol pikinini meme bilong ol ofa bilong sin em i twelpela.
Na olgeta bulmakau man bilong ol sakrifais bilong ol ofa bilong givim bel isi em i 24 bulmakau man, ol sipsip man 60, ol meme man 60, ol pikinini sipsip bilong namba wan yia 60. Dispela em i taim makim bilong alta, bihain long ol bin makim dispela.
Na taim Moses i go pinis insait long haus sel holi bilong bung bilong ol manmeri long toktok wantaim Em, orait em i harim nek bilong wanpela i toktok long em long antap long dispela sia marimari i stap antap long bokis kontrak bilong testimoni, long namel long tupela serupim. Na em i toktok wantaim Em.