¶ Na olgeta bung bilong ol manmeri i litimapim nek bilong ol, na krai. Na ol manmeri i krai tru long dispela nait.
Na olgeta pikinini bilong Isrel i tok baksait i birua long Moses na i birua long Eron. Na bung bilong ol manmeri olgeta i tokim ol, Gutpela moa em i laik bilong God long mipela i bin dai pinis long hap bilong Isip! O gutpela moa em i laik bilong God long mipela i bin dai long dispela ples i no gat man.
Na olsem wanem na BIKPELA i bin bringim mipela long dispela hap, long pundaun long bainat, inap long ol meri bilong mipela na ol pikinini bilong mipela i ken kamap wanpela prais bilong pait? Ating i yes long em i gutpela moa long yumi ken go bek long Isip, a?
Na ol i toktok wanpela i go long narapela, Larim yumi makim wanpela kepten, na larim yumi go bek long Isip.
¶ Nau Moses na Eron i pundaun long ol pes bilong ol long ai bilong olgeta bung bilong ol manmeri bilong ol pikinini bilong Isrel.
Na Josua, pikinini man bilong Nun, na Kelep, pikinini man bilong Jefune, husat i bilong ol husat i painimaut tru long dispela hap, i brukim ol klos bilong ol.
Na ol i toktok i go long olgeta lain bilong ol pikinini bilong Isrel, i spik, Dispela hap, dispela mipela i wokabaut namel long en long painimaut tru long en, em i wanpela gutpela hap planti moa yet.
Sapos BIKPELA i gat gutpela amamas long yumi, orait Em bai bringim yumi i go insait long dispela hap, na givim dispela long yumi. Em i wanpela hap i ran wantaim susu na hani.
Tasol yupela i no ken bikhet i birua long BIKPELA, na tu yupela i no ken pretim ol manmeri bilong dispela hap. Long wanem, ol i bret bilong yumi. Strong bilong ol bilong lukautim hap i lusim ol, na BIKPELA i stap wantaim yumi. No ken pretim ol.
Tasol olgeta bung bilong ol manmeri i tok strong long tromoi ol ston long kilim ol. Na glori bilong BIKPELA i kamap ples klia long haus sel holi bilong bung bilong ol manmeri long ai bilong olgeta pikinini bilong Isrel.
¶ Na BIKPELA i tokim Moses, Inap long wanem taim bai dispela lain manmeri i skrapim bel bilong Mi? Na inap long wanem taim bai em i stap bipo ol bai bilipim Mi, long tingim olgeta dispela mak Mi bin soim namel long ol?
Mi bai paitim ol wantaim sik nogut, na rausim ol long samting papa i givim ol, na Mi bai wokim long yu wanpela kantri i bikpela moa na strongpela moa long ol.
Na Moses i tokim BIKPELA, Nau ol lain Isip bai harim dispela, (long wanem, Yu bringim antap dispela lain manmeri long strong bilong Yu long lusim namel long ol,)
Na ol bai stori long dispela long ol husat i stap long dispela hap. Long wanem, ol i bin harim long Yu BIKPELA i stap namel long dispela lain manmeri, long Yu BIKPELA ol i bin lukim pes i go long pes, na long klaut bilong Yu i save sanap antap long ol, na long Yu save go paslain long ol, long taim bilong san insait long wanpela bikpela pos klaut, na insait long wanpela bikpela pos paia long nait.
Nau sapos Yu bai kilim olgeta dispela lain manmeri olsem wanpela man, orait ol kantri husat i bin harim biknem tru bilong Yu bai toktok, i spik,
Bikos BIKPELA i no inap long bringim dispela lain manmeri i go insait long dispela hap Em i wokim strongpela promis long ol, olsem na Em i bin kilim ol i dai long ples i no gat man.
Na nau, mi askim Yu long daun pasin, larim pawa bilong Bikpela bilong mi i stap bikpela, bilong bihainim olsem Yu bin toktok, i spik,
BIKPELA i gat pasin bilong karim pen longpela taim, na Em i Man bilong bikpela sori, i save lusim ol sin nogut na pasin bilong kalapim lo, na i no gat rot long Em i ken stretim olgeta ol man i gat asua, taim Em i mekim sin nogut bilong ol papa i kam lukim ol pikinini bilong ol i go inap long namba tri na namba foa lain tumbuna.
Lusim, mi askim Yu long daun pasin, pe bilong sin nogut bilong dispela lain manmeri bilong bihainim bikpela pasin sori bilong Yu, na olsem Yu bin lusim sin bilong dispela lain manmeri, i stat long Isip, yes, i kam inap long nau.
¶ Na BIKPELA i tok, Mi bin lusim pe bilong sin bilong bihainim toktok bilong yu.
Tasol tru tumas, olsem Mi stap laip, olgeta dispela graun bai pulap wantaim glori bilong BIKPELA.
Bikos olgeta dispela man husat i bin lukim glori bilong Mi na ol mirakel bilong Mi, dispela Mi wokim long Isip na long ples i no gat man, na bin traim Mi nau dispela tenpela taim, na i no bin harim long nek bilong Mi,
Tru tumas, ol i no inap lukim dispela hap Mi wokim strongpela promis long en i go long ol tumbuna papa bilong ol, na tu bai i no gat wanpela bilong ol husat i skrapim bel bilong Mi bai lukim dispela.
Wokboi bilong Mi Kelep tasol, bilong wanem, em i gat narapela spirit wantaim em, na em i bin bihainim Mi olgeta. Em bai Mi bringim insait long dispela hap we em i go insait long en. Na tumbuna pikinini bilong em bai holimpas dispela.
(Nau ol lain Amalek na ol lain Kenan i stap long ples daun.) Tumora, tanim yupela, na kisim yupela go long ples i no gat man long rot bilong Retsi.
Na BIKPELA i tokim Moses na Eron, i spik,
Inap long wanem taim bai Mi karim hevi wantaim dispela bung bilong ol manmeri nogut, husat i tok baksait i birua long Mi? Mi bin harim ol tok baksait bilong ol pikinini bilong Isrel, dispela ol i tok baksait i birua long Mi.
Tokim ol, Tru tumas, olsem Mi stap laip, BIKPELA i tok, olsem yupela i bin toktok long tupela ia bilong Mi, olsem tasol bai Mi mekim long yupela.
Ol daibodi bilong yupela bai pundaun long dispela ples i no gat man. Na olgeta husat ol i kaunim namel long yupela, bilong bihainim namba olgeta bilong yupela, i stat long 20 krismas na i go antap, husat i bin tok baksait i birua long Mi,
No ken holim tupela tingting, yupela bai i no inap i kam insait long dispela hap, dispela Mi wokim strongpela promis long sait bilong en long mekim yupela long i stap long en. Kelep, pikinini man bilong Jefune tasol, na Josua, pikinini man bilong Nun.
Tasol ol liklik pikinini bilong yupela, husat yupela i tok i ken wanpela stap prais bilong pait, ol bai Mi bringim insait, na ol bai save long dispela hap yupela i bin tingim olsem i samting nating.
Tasol long sait bilong yupela, ol daibodi bilong yupela, ol bai pundaun long dispela ples i no gat man.
Na ol pikinini bilong yupela bai raun nating long dispela ples i no gat man 40 yia, na karim hevi bilong ol pamuk pasin bilong yupela, inap long ol daibodi bilong yupela i pinis nating long ples i no gat man.
Long bihainim ol namba bilong ol dispela de yupela i painimaut tru long dispela hap, yes 40 de, wanpela de bilong wanpela yia, bai yupela i karim hevi bilong ol sin nogut bilong yupela, yes 40 yia, na yupela bai save long bruk bilong promis bilong Mi.
Mi BIKPELA bin tok, Tru tumas, Mi bai mekim dispela i go long olgeta dispela bung bilong ol manmeri nogut, husat i bung wantaim i birua long Mi. Long dispela ples i no gat man bai Mi kaikai ol olgeta, na long dispela hap ol bai dai.
¶ Na ol man, husat Moses i salim long painimaut tru dispela hap, husat i kam bek, na mekim olgeta bung bilong ol manmeri long tok baksait i birua long Em, taim ol i bringim wanpela toktok bilong giamanim nem antap long dispela hap,
Yes, ol dispela man husat i bin bringim ripot nogut antap long dispela hap, i dai pinis long sik nogut long ai bilong BIKPELA.
Tasol Josua, pikinini man bilong Nun, na Kelep, pikinini man bilong Jefune, husat i bilong ol man husat i go long painimaut tru long dispela hap, i stap laip yet.
Na Moses i tokim ol dispela toktok i go long olgeta pikinini bilong Isrel. Na ol manmeri i soim sori bikpela.
Na ol i kirap long moning tru, na kisim ol yet i go long antap bilong maunten, i spik, Harim, mipela i stap hia, na mipela bai go antap long ples BIKPELA i bin promisim. Long wanem, mipela i bin mekim sin.
Na Moses i tok, Olsem wanem na nau yupela i kalapim lo bilong tok strong bilong BIKPELA? Tasol dispela bai i no inap kamap gutpela.
No ken go antap, long wanem, BIKPELA i no stap namel long yupela, inap long ol i no ken paitim yupela long ai bilong ol birua bilong yupela.
Long wanem, ol lain Amalek na ol lain Kenan i stap long dispela hap long ai bilong yupela, na yupela bai pundaun long bainat. Bilong wanem, yupela i tanim na lusim BIKPELA, olsem na BIKPELA bai i no inap stap wantaim yupela.
Tasol ol i wokim bikhet tingting long go antap long antap bilong liklik maunten. Tasol bokis kontrak bilong BIKPELA, na Moses, i no lusim kem i go ausait.
Nau ol lain Amalek i kam daun, na ol lain Kenan husat i stap long dispela liklik maunten, na paitim ol, na bagarapim ol olgeta, yes, i go inap long Horma.