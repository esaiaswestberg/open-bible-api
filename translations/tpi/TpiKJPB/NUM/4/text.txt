¶ Na BIKPELA i tokim Moses na Eron, i spik,
Kisim namba olgeta bilong ol pikinini man bilong Kohat long namel long ol pikinini man bilong Livai, i bihainim ol famili bilong ol, long hauslain bilong ol tumbuna papa bilong ol,
I stat long 30 krismas na i go antap, yes, i go inap long 50 krismas, olgeta husat i go insait long ami, long wokim wok insait long haus sel holi bilong bung bilong ol manmeri.
Dispela bai stap wok wokboi bilong ol pikinini man bilong Kohat insait long haus sel holi bilong bung bilong ol manmeri, nabaut long ol samting i holi moa olgeta.
Na taim kem i stat long go antap, Eron bai kam, na ol pikinini man bilong em, na ol bai rausim i go daun laplap bilong karamap, na karamapim bokis kontrak bilong testimoni wantaim dispela.
Na ol bai putim antap long en karamap bilong ol skin bedja, na ol bai opim antap long en wanpela laplap i blupela olgeta, na ol bai putim ol stik bilong en long ples bilong ol.
Na antap long tebol bilong bret bilong soim ol bai opim wanpela blupela laplap, na putim antap long en ol dis, na ol spun, na ol dis, na ol karamap long karamapim olgeta. Na bret bilong oltaim bai stap antap long en.
Na ol bai opim antap long ol wanpela skalet laplap, na karamapim dispela stret wantaim wanpela karamap bilong ol skin bedja, na ol bai putim ol stik bilong en long ples bilong ol.
Na ol bai kisim wanpela blupela laplap, na karamapim stik kandel bilong lait, na ol lam bilong en, na ol kapis bilong en, na ol dis bilong holim paia bilong em, na olgeta sospen samting bilong wel bilong en, we wantaim dispela ol i wokim wok i go dispela.
Na ol bai putim dispela na olgeta sospen samting bilong en insait long wanpela karamap bilong ol skin bedja, na ol bai putim dispela antap long wanpela ba.
Na antap long alta gol ol bai opim wanpela blupela laplap, na karamapim dispela wantaim wanpela karamap bilong ol skin bedja, na ol bai putim ol stik bilong en long ples bilong ol.
Na ol bai kisim olgeta samting bilong wokim wok, we ol i wokim wok long rum holi wantaim ol, na putim ol long wanpela blupela laplap, na karamapim ol wantaim wanpela karamap bilong ol skin bedja, na ol bai putim ol antap long wanpela ba.
Na ol bai tekewe ol sit bilong paia long alta, na opim wanpela purpelpela laplap antap long en.
Na ol bai putim antap long en olgeta sospen samting bilong en, we ol i wokim wok nabaut long en wantaim ol, yes, ol dis bilong insens, ol huk bilong mit, na ol savol, na ol traipela dis, olgeta sospen samting bilong alta. Na ol bai opim antap long en wanpela karamap bilong ol skin bedja, na putim ol stik bilong en long ples bilong ol.
Na taim Eron na ol pikinini man bilong em i bin wokim wanpela pinis bilong karamapim rum holi, na olgeta sospen samting bilong ples holi, taim kem i kirap long wokabaut i go antap, bihain long en, ol pikinini man bilong Kohat bai kam long karim dispela. Tasol ol no ken tasim wanpela holi samting, nogut ol i dai. Ol dispela samting em i hevi bilong ol pikinini man bilong Kohat insait long haus sel holi bilong bung bilong ol manmeri.
Na long opis bilong Eleasar, pikinini man bilong pris Eron, i bilong wel bilong lait, na switpela insens, na ofa bilong kaikai bilong olgeta wan wan de, na wel bilong makim, na wok bilong bosim olgeta dispela haus sel holi, na bilong olgeta samting i stap long en, insait long rum holi, na long ol sospen samting bilong en.
Na BIKPELA i tokim Moses na Eron, i spik,
Yupela no ken rausim lain bilong ol famili bilong ol lain Kohat i lusim ol lain Livai.
Tasol yupela bai mekim olsem long ol, inap long ol i ken stap laip, na i no ken dai, taim ol i kam klostu i go long ol samting i holi moa olgeta. Eron na ol pikinini man bilong em bai go insait, na makim ol, olgeta wan wan, long wok wokboi bilong em na long hevi bilong em.
Tasol ol no ken go insait long lukluk, taim ol i karamapim ol samting i holi, nogut ol i dai.
¶ Na BIKPELA i tokim Moses, i spik,
Kisim tu namba olgeta bilong ol pikinini man bilong Gerson, namel long ol hauslain bilong ol tumbuna papa bilong ol, long ol famili bilong ol.
I stat long 30 krismas na i go antap inap long 50 krismas bai yu kaunim ol. Olgeta husat i go insait long wokim wok wokboi, long mekim wok long haus sel holi bilong bung bilong ol manmeri.
Dispela em i wok wokboi bilong ol famili bilong ol lain Gerson, long wokim wok wokboi, na bilong ol hevi.
Na ol bai karim ol laplap banis bilong haus sel holi, na bilong haus sel holi bilong bung bilong ol manmeri, karamap bilong en, na karamap bilong ol skin bedja, dispela i stap antap long en, na hangamap bilong dua bilong haus sel holi bilong bung bilong ol manmeri,
Na ol hangamap bilong ples op, na hangamap bilong dua bilong dua bilong banis bilong ples op, dispela i stap klostu long haus sel holi na klostu long alta raun nabaut, na ol rop bilong ol, na olgeta samting bilong wok wokboi bilong, na olgeta samting ol i wokim bilong ol. Olsem tasol bai ol i wokim wok wokboi.
Long makim bilong Eron na ol pikinini man bilong em bai stap olgeta wok wokboi bilong ol pikinini man bilong Gerson, long olgeta hevi bilong ol, na long olgeta wok wokboi bilong ol. Na yupela bai makim i go long ol long wok, olgeta hevi bilong ol.
Dispela em ol wok wokboi bilong ol famili bilong ol pikinini man bilong Gerson long haus sel holi bilong bung bilong ol manmeri. Na wok bilong ol bai stap aninit long han bilong Itamar, pikinini man bilong pris Eron.
Long sait bilong ol pikinini man bilong Merari, yu bai kaunim ol i bihainim ol famili bilong ol, long hauslain bilong ol tumbuna papa bilong ol.
I stat long 30 krismas na i go antap, yes, i go inap long 50 krismas bai yu kaunim ol, olgeta wan wan husat i save go insait long wok wokboi, long mekim wok bilong haus sel holi bilong bung bilong ol manmeri.
Na dispela em i tok strong bilong ol hevi bilong ol, bilong bihainim olgeta wok wokboi bilong ol long haus sel holi bilong bung bilong ol manmeri, ol plang bilong haus sel holi, na ol ba bilong en, na ol bikpela pos bilong en, na ol soket bilong en,
Na ol bikpela pos bilong ples op raun nabaut, na ol soket bilong ol, na ol pin bilong ol, na ol rop bilong ol, wantaim olgeta samting bilong mekim wok, na wantaim olgeta wok wokboi bilong ol. Na long nem yupela bai kaunim ol samting bilong wok bilong tok strong bilong hevi bilong ol.
Dispela em i wok wokboi bilong ol famili bilong ol pikinini man bilong Merari, bilong bihainim olgeta wok wokboi bilong ol, long haus sel holi bilong bung bilong ol manmeri, aninit long han bilong Itamar, pikinini man bilong pris Eron.
¶ Na Moses na Eron na ol nambawan bilong bung bilong ol manmeri i kaunim ol pikinini man bilong Kohat i bihainim ol famili bilong ol, na i bihainim hauslain bilong ol tumbuna papa bilong ol,
I stat long 30 krismas na i go antap, yes, i go inap long 50 krismas, olgeta wan wan husat i go insait long wok wokboi, long wok long haus sel holi bilong bung bilong ol manmeri.
Na ol dispela husat ol i kaunim bilong ol long ol famili bilong ol em i 2,750.
Ol dispela em i ol husat ol i kaunim bilong ol famili bilong ol lain Kohat, olgeta husat i ken wokim wok wokboi long haus sel holi bilong bung bilong ol manmeri, dispela Moses na Eron bin kaunim bilong bihainim tok strong BIKPELA long han bilong Moses.
Na ol dispela husat ol i kaunim bilong ol pikinini man bilong Gerson, namel long ol famili bilong ol, na long hauslain bilong ol tumbuna papa bilong ol,
I stat long 30 krismas na i go antap, yes, i go inap long 50 krismas, olgeta wan wan husat i go insait long wok wokboi, long wok long haus sel holi bilong bung bilong ol manmeri,
Yes, ol dispela husat ol i kaunim bilong ol, namel long ol famili bilong ol, long hauslain bilong ol tumbuna papa bilong ol, em i 2,630.
Ol dispela em i ol husat ol i kaunim bilong ol famili bilong ol pikinini man bilong Gerson, bilong olgeta husat i ken wokim wok wokboi long haus sel holi bilong bung bilong ol manmeri, husat Moses na Eron bin kaunim bilong bihainim tok strong bilong BIKPELA.
Na ol dispela husat ol i kaunim bilong ol famili bilong ol pikinini man bilong Merari, namel long ol famili bilong ol, long hauslain bilong ol tumbuna papa bilong ol,
I stat long 30 krismas na i go antap, yes, i go inap long 50 krismas, olgeta wan wan husat i go insait long wok wokboi, long wok long haus sel holi bilong bung bilong ol manmeri,
Yes, ol dispela husat ol i kaunim bilong ol, i bihainim ol famili bilong ol, em i 3,200.
Ol dispela em i ol dispela husat ol i kaunim bilong ol famili bilong ol pikinini man bilong ol lain Merari, husat Moses na Eron i kaunim bilong bihainim tok BIKPELA long han bilong Moses.
Olgeta dispela husat ol i kaunim bilong ol lain Livai, husat Moses na Eron na ol nambawan bilong Isrel i kaunim, i bihainim ol famili bilong ol, na i bihainim hauslain bilong ol tumbuna papa bilong ol,
I stat long 30 krismas na i go antap, yes, i go inap long 50 krismas, olgeta wan wan husat i kam long mekim wok wokboi, long wok wokboi bilong hevi long haus sel holi bilong bung bilong ol manmeri,
Yes, ol dispela husat ol i kaunim bilong ol, em i 8,580.
Bilong bihainim tok strong bilong BIKPELA ol i kaunim ol long han bilong Moses, olgeta wan wan bilong bihainim wok wokboi bilong em, na bilong bihainim hevi bilong em. Olsem tasol em i kaunim ol, olsem BIKPELA i tok strong long Moses.