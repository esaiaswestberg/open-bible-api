¶ Ol toktok bilong Man bilong autim tok, pikinini man bilong Devit, king long Jerusalem.
Samting nating bilong ol samting nating, Man bilong autim tok i tok, samting nating bilong ol samting nating. Olgeta samting em i samting nating.
Man i winim wanem samting long olgeta dispela hatwok bilong em em i kisim aninit long san?
¶ Wanpela lain tumbuna i pinis i go, na narapela lain tumbuna i kam, tasol dispela graun i stap oltaim oltaim.
San tu i kamap, na san i go daun, na em i go hariap long ples bilong em we em i kirap.
Win i go long hap saut, na tanim nabaut i go long hap not. Em i tanim nabaut oltaim, na win i kam bek gen bilong bihainim ol raun bilong em.
Olgeta riva i ran i go long biksi, tasol biksi em i no pulap. Long wanem ples we ol riva i kam long en, long dispela hap ol i go bek gen.
Olgeta samting i pulap long hatwok. Man i no inap kolim dispela. Ai i no ting em inap tru long pasin bilong lukim, o ia i no pulap long pasin bilong harim.
¶ Samting i bin stap bipo, em dispela samting bai stap bihain. Na dispela samting ol i bin mekim pinis em dispela samting ol bai mekim bihain. Na i no gat wanpela nupela samting aninit long san.
Ating i gat wanpela samting we ol i ken tok long en olsem, Lukim, dispela em i nupela? Dispela i bin stap pinis long taim bipo, dispela i stap pastaim long yumi.
I no gat pasin bilong holim tingting long ol samting bilong bipo i stap. Na tu bai i no gat pasin bilong holim tingting liklik long ol dispela samting i kam wantaim ol dispela husat bai kamap bihain.
¶ Mi, Man bilong autim tok, i stap king long bosim Israel long Jerusalem.
Na mi givim bel bilong mi bilong painim na painimaut tru wantaim save tru long sait bilong olgeta samting, dispela ol i mekim aninit long heven. Dispela hatwok wantaim pen i strong tru God i bin givim long ol pikinini man bilong man bilong hatwok long en.
Mi bin lukim olgeta wok, dispela ol i mekim aninit long san. Na, lukim, olgeta em i samting nating na samting bilong givim hevi long spirit.
Dispela samting i krungut pinis, ol i no inap mekim i kamap stretpela. Na dispela samting i sot ol i no inap kaunim.
Mi stori wantaim bel bilong mi yet, i spik, Harim, mi kamap man i gat sindaun i gat bikpela namba, na mi bin kisim save tru moa long olgeta husat i bin stap bipo long mi long Jerusalem. Yes, bel bilong mi i bin kisim bikpela skul bilong laip long save tru na save.
Na mi givim bel bilong mi bilong save long save tru, na bilong save long tingting i longlong na longlong pasin. Mi kisim save long dispela tu em i samting bilong givim hevi long spirit.
Long wanem, long planti save tru planti bel sori i stap. Na em husat i mekim save i kamap planti moa i mekim bel i pilim hevi i kamap planti moa.