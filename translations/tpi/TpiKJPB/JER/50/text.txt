¶ Dispela tok BIKPELA i tok i birua long Babilon na i birua long hap bilong ol lain Kaldia long maus bilong profet Jeremaia.
Yupela tokaut namel long ol kantri, na mekim i kamap ples klia, na sanapim wanpela plak. Mekim i kamap ples klia, na no ken haitim. Tok, Ol i kisim Babilon pinis, Bel i paul tru, Merodak i bruk long planti hap hap. Ol piksa bilong god giaman bilong em i paul tru, ol piksa god bilong em i bruk long planti hap hap.
Long wanem, ausait long hap not i gat wanpela kantri i kam antap i birua long em, husat bai mekim hap bilong em long stap nating, na bai i no gat wanpela i stap long en. Ol bai rausim i go, ol bai lusim dispela hap, man na animal wantaim.
Long ol dispela de, na long dispela taim, BIKPELA i tok, ol pikinini bilong Isrel bai kam, ol na ol pikinini bilong Juda wantaim, taim ol i go na krai tru. Ol bai go, na painim BIKPELA, God bilong ol.
Ol bai askim long rot i go long Saion wantaim ol pes bilong ol i lukluk i go long dispela hap, i spik, Kam, na larim yumi bungim yumi yet wantaim long BIKPELA long wanpela kontrak bilong oltaim ol man bai i no inap lusim tingting long en.
Ol manmeri bilong Mi i bin stap ol sipsip i lus. Ol wasman bilong sipsip bilong ol i bin mekim ol i go lus, ol i bin tanim ol i go antap long ol maunten. Ol i bin lusim maunten i go long liklik maunten, ol i lusim bin tingting long ples malolo bilong ol.
Olgeta husat i painim ol pinis i bin kaikai ol olgeta. Na ol birua bilong ol i tok, Mipela i no bagarapim bel, bilong wanem, ol i bin mekim sin i birua long BIKPELA, ples bilong stretpela kot, yes, BIKPELA, hop bilong ol tumbuna papa bilong ol.
Rausim ausait long namel bilong Babilon, na go ausait long hap bilong ol lain Kaldia, na stap olsem ol meme man long ai bilong ol lain meme samting.
¶ Long wanem, harim, Mi bai kirapim na mekim long kam antap i birua long Babilon wanpela bung bilong ol bikpela kantri i kam long hap not. Na ol bai putim ol yet long lain i birua long em. Long dispela ples ol bai kisim em. Ol spia bilong ol bai stap olsem i bilong wanpela strongpela saveman tru. Bai i no gat wanpela i go bek nating.
Na Kaldia bai stap wanpela kago bilong pait. Olgeta husat i kisim kago bilong pait bilong em bai ting em inap tru, BIKPELA i tok.
Bikos yupela i amamas, bikos yupela wokim amamas tru, O yupela ol lain bilong bagarapim ples bilong Mi olgeta, bikos yupela i go patpela olsem bulmakau meri long gras, na singaut strong olsem ol bulmakau man,
Mama bilong yu bai stap paul nogut moa. Em husat i karim yu bai stap sem. Lukim, ol kantri i baksait moa bai stap wanpela ples bilong ol wail samting, wanpela hap i drai, na wanpela ples i no gat man.
Bilong tingim belhat tru bilong BIKPELA em bai i no inap gat man i stap, tasol em bai stap nating olgeta. Olgeta wan wan husat i go klostu long Babilon bai kirap nogut, na wokim nois bilong daunim long olgeta bikpela sik bilong em.
Putim yupela yet long lain i birua long Babilon raun nabaut. Olgeta yupela husat i taitim banara, sutim long em, no ken holim bek sampela spia. Long wanem, em i bin mekim sin i birua long BIKPELA.
Singaut strong i birua long em raun nabaut. Em i bin givim han bilong em. As ston bilong em i pundaun pinis. Ol banis bilong em ol i tromoi i go daun pinis. Long wanem, dispela em i bekim pe nogut bilong BIKPELA. Bekim pe nogut antap long em. Olsem em i bin mekim, mekim long em.
Rausim man bilong planim kaikai olgeta long Babilon, na em husat i yusim sarip long taim bilong kamautim kaikai. Long pret long bainat bilong givim hevi ol bai tanim olgeta wan wan i go long ol lain bilong em yet, na ol bai ranawe olgeta wan wan i go long hap bilong em yet.
Isrel em i wanpela sipsip i bruk nabaut. Ol laion i bin ranim em i go. Pastaim king bilong Asiria i bin kaikai em olgeta. Na las dispela Nebukadresar. king bilong Babilon, i bin brukim ol bun bilong em.
Olsem na BIKPELA bilong ol ami, God bilong Isrel, i tok olsem, Lukim, Mi bai wokim mekim save long king bilong Babilon na hap bilong em, olsem Mi bin wokim mekim save long king bilong Asiria.
Na Mi bai bringim Isrel gen long ples bilong em, na em bai kaikai long Karmel na Basan, na tewel bilong em bai ting em inap tru antap long Ifraim na Gileat.
Long ol dispela de, na long dispela taim, BIKPELA i tok, sin nogut bilong Isrel bai ol i painim, na bai i no gat wanpela. Na ol bai painim ol sin bilong Juda, na ol bai i no inap lukim wanpela. Long wanem, Mi bai lusim pe bilong sin bilong ol husat Mi holim bek.
¶ Go antap i birua long hap bilong Merataim, yes, i birua long en, na i birua long ol man i stap long Pekot. Mekim i stap pipia na bagarapim olgeta tru bihain long ol, BIKPELA i tok, na mekim bilong bihainim olgeta samting Mi bin tok strong long yu.
Wanpela nois bilong pait i stap long dispela hap, na nois bilong bikpela bagarap olgeta.
Ol i ken katim hama bilong dispela graun olgeta na brukim long tupela hap olsem wanem! Babilon i ken i kamap wanpela ples i stap nating namel long olgeta kantri olsem wanem!
Mi bin putim wanpela trap long yu, na trap i bin kisim yu tu, O Babilon, na yu no klia long en. Mi bin painimaut yu pinis, na kisim yu tu, bilong wanem, yu bin pait tru i birua long BIKPELA.
BIKPELA i bin opim ples bilong Em bilong putim ol samting bilong pait, na Em i bin bringim i kam ausait ol samting bilong pait bilong bel nogut bilong Em. Long wanem, dispela em i wok bilong GOD Bikpela bilong ol ami long hap bilong ol lain Kaldia.
Kam birua long em long las hap arere, opim ol haus bilong putim kago bilong em. Tromoi em antap olsem ol hip, na bagarapim em olgeta. No ken larim wanpela samting bilong em i stap yet.
Kilim i dai olgeta bulmakau man bilong em. Larim ol i go daun long bikpela kilim ol i dai. Tok lukaut i go long ol! Long wanem, ol de bilong ol i kam pinis, taim bilong ol bilong Mi kam lukim ol.
Nek bilong ol husat i ranawe na ranawe pinis long hap bilong Babilon, bilong tokaut insait long Saion long bekim pe nogut bilong BIKPELA, God bilong yumi, dispela bekim pe nogut bilong tempel bilong Em.
Singautim long bung wantaim ol man bilong sutim banara i birua long Babilon. Olgeta yupela husat i taitim banara, wokim kem i birua long em raun nabaut. No ken larim wanpela bilong ol i ranawe. Bekim pe bilong em bilong bihainim wok bilong em. Bilong bihainim olgeta samting em i bin mekim, mekim long em. Long wanem, em i bin hambak i birua long BIKPELA, i birua long Man Holi bilong Isrel.
Olsem na ol yangpela man bilong em bai pundaun long ol rot, na olgeta man bilong bikpela pait bilong em bai ol i rausim olgeta long dispela de, BIKPELA i tok.
Lukim, Mi birua bilong yu, O yu husat i hambak moa yet, GOD Bikpela bilong ol ami i tok. Long wanem, ol de bilong yu i kam pinis, dispela taim Mi bai kam lukim yu.
Na ol lain i hambak moa yet bai sutim lek na pundaun, na bai i no gat wanpela bilong kirapim em. Na Mi bai kirapim wanpela paia long ol biktaun bilong em, na dispela bai kaikai olgeta olgeta samting raun nabaut long em.
¶ BIKPELA bilong ol ami i tok olsem, Ol pikinini bilong Isrel na ol pikinini bilong Juda, ol i givim hevi long tupela wantaim. Na olgeta husat i kisim ol i go kalabus i holim ol strong. Ol i tok nogat olgeta long larim ol i go.
Man bilong Baim Bek bilong ol em i strong. BIKPELA bilong ol ami em i nem bilong Em. Em bai toktok wantaim olgeta hap bilong strongpela askim tru long wari bilong ol, inap long Em i ken givim malolo long dispela hap, na bagarapim bel bilong ol man i stap long Babilon.
Wanpela bainat i stap antap long ol lain Kaldia, BIKPELA i tok, na antap long ol man i stap long Babilon, na antap long ol hetman bilong em, na antap long ol saveman bilong em.
Wanpela bainat i stap antap long ol man bilong giaman. Na ol bai gat longlong laik. Wanpela bainat i stap antap long ol strongpela man bilong em. Na ol bai wari planti.
Wanpela bainat i stap antap long ol hos bilong ol, na antap long ol karis bilong ol, na antap long olgeta manmeri nabaut husat i stap namel long em. Na ol bai kamap olsem ol meri. Wanpela bainat i stap antap long ol samting i dia tru bilong em. Na ol bai stilim ol samting bilong ol long raskol stil pasin.
Wanpela taim drai i stap antap long ol wara bilong em. Na ol bai stap drai tru. Long wanem, em i hap bilong ol piksa god ol i sapim, na ol i longlong long ol piksa bilong god giaman bilong ol.
Olsem na ol wail animal bilong ples i no gat man wantaim ol wail animal bilong ol ailan bai stap long dispela hap, na ol aul bai stap long en. Na bai i no gat man i stap moa long en oltaim oltaim. Na tu bai i no gat man bilong stap long en long lain tumbuna i go long lain tumbuna.
Olsem God i bagarapim Sodom na Gomora olgeta na ol biktaun i stap klostu long ol, BIKPELA i tok, olsem tasol bai i no gat man long stap long dispela hap, na tu bai i no gat wanpela pikinini man bilong man bilong stap insait long en.
Lukim, wanpela lain manmeri bai kam long hap not, na wanpela bikpela kantri, na planti king God bai kirapim long olgeta hap arere bilong dispela graun.
Ol bai holim banara na strongpela spia. Ol i amamas long givim pen, na ol bai i no inap soim sori. Nek bilong ol bai krai bikpela olsem biksi, na ol bai ran antap long ol hos, ol i putim olgeta wan wan long lain, olsem wanpela man bilong go long pait, i birua long yu, O pikinini meri bilong Babilon.
King bilong Babilon i bin harim ripot long ol, na ol han bilong em i wok long lusim strong. Taim hevi i krungutim i holimpas em, na ol bikpela pen olsem bilong wanpela meri i hatwok long karim pikinini.
Lukim, em bai kam antap olsem wanpela laion long hap we Jordan i solap i go long ples ol strongpela lain i stap. Tasol Mi bai mekim ol i ranawe wantu i lusim em. Na husat em i wanpela man Mi makim, husat Mi ken makim em long bosim em? Long wanem, husat i stap olsem Mi? Na husat bai makim Mi taim? Na husat i stap dispela wasman bilong sipsip husat bai sanap long ai bilong Mi?
Olsem na yupela harim tok helpim bilong BIKPELA, dispela Em i bin kisim i birua long Babilon. Na harim ol as bilong wok, dispela Em i bin wokim tingting i birua long hap bilong ol lain Kaldia. Tru tumas, las bilong dispela lain sipsip bai pulim ol i kam ausait. Tru tumas, em bai mekim ol ples bilong ol bilong stap long stap nating wantaim ol.
Long nois bilong taim ol i kisim Babilon, dispela graun i muv, na ol i harim krai namel long olgeta kantri.