¶ Na moa tu tok bilong BIKPELA i kam long mi, i spik,
Go na singaut long ol ia bilong Jerusalem, i spik, BIKPELA i tok olsem, Mi holim tingting long yu, gutpela pasin bilong yu taim yu stap yangpela, laikim tru bilong yu taim yu marit long kontrak, taim yu bihainim Mi long ples i no gat man, long wanpela hap ol no planim samting.
Isrel em i pasin holi i go long BIKPELA, na namba wan hap kaikai i kamap planti moa bilong Em. Olgeta husat i kaikai em olgeta bai bagarapim bel bilong BIKPELA. Samting nogut bai kam antap long ol, BIKPELA i tok.
Yupela harim tok bilong BIKPELA, O hauslain bilong Jekop, na olgeta famili bilong hauslain bilong Isrel.
BIKPELA i tok olsem, Ol tumbuna papa bilong yupela i bin lukim wanem sin nogut insait long Mi, inap long ol i go longwe long Mi, na ol i bin wokabaut bilong bihainim ol samting nating, na kamap samting nating?
Na tu ol i no tok, BIKPELA i stap we husat i bringim mipela i kam ausait long hap bilong Isip, husat i stiaim mipela i brukim ples i no gat man, i brukim hap bilong ol ples nating na ol bikpela hul, i brukim wanpela hap i drai long wara, na bilong tewel bilong dai, i brukim wanpela hap long i no gat man i wokabaut namel long en, na we i no gat man i stap?
Na Mi bringim yupela insait long wanpela hap graun i pulap long planti samting, bilong kaikai long kaikai bilong en na gutpela samting bilong en. Tasol taim yupela go insait, yupela i mekim hap bilong Mi i kamap doti, na yupela i mekim ples Mi givim yupela wanpela sting samting.
Ol pris i no tok, BIKPELA i stap we? Na ol husat i yusim lo i no save long Mi. Ol pasta tu i kalapim lo i birua long Mi, na ol profet i autim tok profet long Beal, na wokabaut bilong bihainim ol samting i no helpim ol.
¶ Olsem na Mi bai toktok yet wantaim strongpela askim long yupela, BIKPELA i tok, na wantaim ol pikinini bilong ol pikinini bilong yupela bai Mi toktok wantaim strongpela askim.
Long wanem, kalapim ol ailan bilong Kitim, na lukim. Na salim tok i go long Kedar, na strong long tingim na skelim, na lukim sapos i gat wanpela kain samting olsem.
Ating i gat wanpela kantri i senisim ol god bilong ol, husat yet i no god tru tru? Tasol ol manmeri bilong Mi i bin senisim glori bilong ol long dispela samting i no helpim ol.
Kirap nogut, O yupela ol heven, long dispela, na pret nogut tru, yupela stap nating tru, BIKPELA i tok.
Long wanem, ol manmeri bilong Mi i bin mekim tupela samting nogut. Ol i bin givim baksait long Mi, ai bilong wara i sut i stap laip, na ol i sapim ol tang wara, ol tang wara i bruk, dispela i no inap long holim wara.
¶ Ating Isrel em i wanpela wokboi? Ating em i wanpela slev mama i karim long ples? Bilong wanem ol i kisim kago bilong pait bilong em?
Ol yangpela laion i krai bikpela antap long em, na bikmaus, na ol i mekim hap bilong em i stap pipia. Ol biktaun bilong em i kuk pinis na i no gat man i stap.
Na tu ol pikinini bilong Nof na Tahapanes i bin brukim antap tru bilong het bilong yu.
Ating i yes long yu bin kisim dispela i kam long yu yet, long dispela, yu bin givim baksait long BIKPELA, God bilong yu, taim Em i stiaim yu long rot?
Na nau yu gat wanem wok long stap long rot bilong Isip, long dringim ol wara bilong Saihor? O yu gat wanem wok long stap long rot bilong Asiria, long dringim ol wara bilong riva?
Pasin nogut bilong yu yet bai stretim yu, na ol pasin bilong go bek bilong yu bai hatim yu. Olsem na save tru na luksave long em i wanpela samting nogut na samting bilong bagarapim bel tru, long yu bin givim baksait long BIKPELA, God bilong yu, na long pret bilong Mi i no stap insait long yu, GOD Bikpela bilong ol ami i tok.
¶ Long wanem, long taim bipo Mi bin brukim yok bilong yu, na brukim ol baklain i holim yu. Na yu tok, Mi bai i no inap kalapim lo, taim, antap long olgeta wan wan liklik maunten antap na aninit long olgeta wan wan diwai i grinpela, yu raun nating na pilai olsem pamuk meri.
Yet Mi bin planim yu olsem wanpela rop wain i gat biknem, wanpela pikinini kaikai i gutpela olgeta. Nau yu tanim na kamap rop i bagarap moa bilong wanpela narakain rop wain long Mi olsem wanem?
Long wanem, maski yu wasim yu yet wantaim naita, na yu kisim planti sop, yet sin nogut bilong yu i gat mak long ai bilong Mi, GOD Bikpela i tok.
Olsem wanem yu ken tok, Mi no stap doti, mi no bin go bihainim Bealim? Lukim rot bilong yu long ples daun, na save long wanem samting yu bin mekim. Yu stap wanpela dromederi kemel i ran hariap i go long ol rot bilong en,
Wanpela wail donki i save long ples i no gat man, husat i pulim tru win long laik bilong en. Long taim bilong en, husat em inap long tanim em i go? Olgeta husat i painim em bai i no inap mekim ol yet i kamap les tru. Long mun bilong em ol bai lukim em.
Pasim fut bilong yu long i no ken gat su, na nek bilong yu long nekdrai. Tasol yu tok, I no gat hop. Nogat. Long wanem, mi bin laikim tru ol ausait man, na mi bai bihainim ol i go.
Olsem stilman i sem taim ol i painimaut em pinis, olsem tasol hauslain bilong Isrel i sem. Ol, ol king bilong ol, ol hetman bilong ol, na ol pris bilong ol, na ol profet bilong ol,
I spik i go long wanpela hap diwai, Yu stap papa bilong mi, na long wanpela ston, Yu bin kamapim mi. Long wanem, ol i bin tanim baksait bilong ol long Mi, na i no pes bilong ol. Tasol long taim bilong trabel bilong ol ol bai tok, Kirap, na kisim bek mipela.
Tasol ol god bilong yu, dispela yu bin wokim bilong yu, i stap we? Larim ol i kirap, sapos ol i inap long kisim bek yu long taim bilong trabel bilong yu. Long wanem, bilong bihainim namba bilong ol biktaun bilong yu ol god bilong yu i stap, O Juda.
¶ Olsem wanem na bai yupela toktok wantaim strongpela askim long Mi? Yupela olgeta i bin kalapim lo i birua long Mi, BIKPELA i tok.
Mi bin paitim ol pikinini bilong yupela nating. Ol i no kisim stretim. Bainat bilong yupela yet i bin kaikai olgeta ol profet bilong yupela, olsem wanpela laion bilong bagarapim olgeta.
O lain tumbuna, yupela lukim tok bilong BIKPELA. Ating Mi bin stap wanpela ples i no gat man long Isrel, wanpela hap bilong tudak? Olsem wanem na ol lain bilong Mi i tok, Mipela stap ol bikman, mipela bai i no inap kam long Yu moa?
Ating wanpela yangpela meri i ken lusim tingting long ol bilas bilong em, o wanpela meri i laik marit ol klos marit bilong en? Yet ol manmeri bilong mi i bin lusim tingting long Mi inap long ol de i no gat namba.
Bilong wanem yu stretim gut rot bilong yu long painim laikim tru? Olsem na yu bin skulim ol man nogut long ol rot bilong yu tu.
Na tu long ol arere bilong klos bilong yu ol i lukim blut bilong ol tewel bilong ol tarangu i no bin mekim rong. Mi no bin painim dispela pinis long pasin bilong painim tru hait, tasol antap long olgeta dispela.
Yet yu tok, Bikos mi no bin mekim rong, tru tumas, belhat bilong Em bai tanim na lusim mi. Lukim, Mi bai toktok wantaim strongpela askim long yu, bilong wanem, yu tok, Mi no bin mekim sin.
Bilong wanem yu raun nating nabaut tru long senisim pasin bilong yu? Yu tu bai sem long Isip, olsem yu sem long Asiria.
Yes, yu bai go ausait na lusim em, na tupela han bilong yu bai stap antap long het bilong yu. Long wanem, BIKPELA i bin tok nogat olgeta long ol strongpela bilip bilong yu, na yu bai i no inap kamap gutpela insait long ol.