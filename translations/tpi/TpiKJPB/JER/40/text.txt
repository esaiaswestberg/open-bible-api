¶ Dispela tok i kam long Jeremaia long BIKPELA, bihain long Nebusaredan, kepten bilong ol wasman, i bin larim em i go lusim Rama, taim em i bin kisim em taim ol sen i pasim em namel long olgeta husat ol i karim i go kalabus ausait long Jerusalem na Juda, husat ol i karim i go kalabus long Babilon.
Na kepten bilong ol wasman i kisim Jeremaia, na tokim em, BIKPELA, God bilong yu, i bin kolim dispela samting nogut antap long dispela ples.
Nau BIKPELA i bin bringim dispela, na mekim bilong bihainim olsem Em i bin tok. Bilong wanem, yupela i bin mekim sin i birua long BIKPELA, na yupela i no bin bihainim nek bilong Em, olsem na dispela samting i kam antap long yupela.
Na nau, lukim, mi lusim yu tude long ol dispela sen i stap antap long han bilong yu. Sapos em i luk olsem i gutpela long ai bilong yu long kam wantaim mipela long Babilon, kam. Na mi bai lukautim yu gut. Tasol sapos i luk olsem i nogut long yu long kam wantaim mi long Babilon, stap isi. Lukim, olgeta dispela hap i stap long ai bilong yu. Wanem hap em i luk olsem i gutpela na fit long yu long go, go long dispela hap.
Nau taim em i no go bek yet, em i tok, Go bek tu long Gedalaia, pikinini man bilong Ahikam, pikinini man bilong Safan, husat king bilong Babilon i bin makim nambawan gavman long bosim ol biktaun bilong Juda, na stap wantaim em namel long ol manmeri. O yu ken go long wanem hap we i luk olsem i fit long yu long go. Olsem na kepten bilong ol wasman i givim em ol kaikai na wanpela pe, na larim em i go.
Nau Jeremaia i go long Gedalaia, pikinini man bilong Ahikam, long Mispa. Na em i stap wantaim em namel long ol manmeri husat ol i stap yet long dispela hap.
¶ Nau taim olgeta kepten bilong ol soldia husat i stap long ol ples kunai, yes, ol na ol soldia bilong ol, i harim long king bilong Babilon i bin makim Gedalaia, pikinini man bilong Ahikam, nambawan gavman bilong dispela hap, na em i bin putim ol man long han bilong em, na ol meri, na ol pikinini, na bilong ol rabisman bilong dispela hap, bilong ol lain husat ol i no karim i go kalabus long Babilon,
Nau ol kam long Gedalaia long Mispa, yes, Ismel pikinini man bilong Netanaia, na Johanan na Jonatan, tupela pikinini man bilong Karea, na Serea, pikinini man bilong Tanhumet, na ol pikinini man bilong man Netofa Ifai, na Jesanaia pikinini man bilong wanpela man Maka, ol wantaim ol soldia bilong ol.
Na Gedalaia, pikinini man bilong Ahikam, pikinini man bilong Safan, i wokim strongpela promis long ol na long ol soldia bilong ol, i spik, No ken pret long stap aninit long ol lain Kaldia. Stap long dispela hap, na stap aninit long king bilong Babilon, na em bai stap gutpela long yupela.
Long sait bilong mi, lukim, mi bai stap long Mispa bilong stap aninit long ol lain Kaldia, husat bai kam long yumi. Tasol yupela, yupela bungim wain, na ol kaikai bilong taim bilong biksan, na wel, na putim ol insait long ol sospen samting bilong yupela, na stap long ol biktaun bilong yupela, dispela yupela bin kisim.
Wankain olsem taim olgeta Ju husat i stap long Moap, na namel long ol lain Amon, na long Idom, na husat i stap long olgeta kantri, i harim long king bilong Babilon i bin lusim wanpela hap lain i stap yet long Juda, na long em i bin putim Gedalaia, pikinini man bilong Ahikam, pikinini man bilong Safan, long bosim ol,
Yes, olgeta Ju i kam bek ausait long olgeta ples we ol lain i ranim ol i go, na kam long hap bilong Juda, long Gedalaia, long Mispa, na ol i bungim wain na ol kaikai bilong taim bilong biksan planti moa yet.
Na moa tu Johanan, pikinini man bilong Karea, na olgeta kepten bilong ol soldia husat i stap long ol ples kunai, i kam long Gedalaia long Mispa,
Na tokim em, Ating yu save tru tru long Bealis, king bilong ol lain Amon, i bin salim Ismel, pikinini man bilong Netanaia, long kilim yu i dai? Tasol Gedalaia, pikinini man bilong Ahikam, i no bilipim ol.
Nau Johanan, pikinini man bilong Karea, i tokim Gedalaia hait long Mispa, i spik, Larim mi go, mi askim yu plis, na mi bai kilim i dai Ismel, pikinini man bilong Netanaia, na i no gat man bai save long en. Olsem wanem na em i ken kilim yu i dai, inap long olgeta Ju husat i bung i go long yu i ken bruk nabaut, na hap lain i stap yet bilong Juda i ken dai olgeta?
Tasol Gedalaia, pikinini man bilong Ahikam, i tokim Johanan, pikinini man bilong Karea, olsem, Yu no ken mekim dispela samting. Long wanem, yu toktok giaman long sait bilong Ismel.