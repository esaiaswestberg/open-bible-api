¶ Ol i tok, Sapos wanpela man i rausim i go meri bilong em, na meri i lusim em i go, na kamap meri bilong narapela man, bai man i inap long go bek long em gen? Ating i yes long dispela hap bai gat bikpela doti long dispela? Tasol yu bin pilai olsem pamuk meri wantaim planti man yu laikim tru, yet kam bek gen long Mi, BIKPELA i tok.
Apim tupela ai bilong yu i go long ol ples antap, na lukim wanem hap ol man i no bin slip wantaim yu. Long ol rot bilong yu yu bin sindaun wetim ol, olsem wanpela lain Arap long ples i no gat man. Na yu bin mekim hap i kamap doti wantaim ol pamuk pasin bilong yu na wantaim pasin nogut bilong yu.
Olsem na Mi bin pasim ol ren, na i no bin gat ren bilong bihain. Na yu gat wanpela poret bilong pamuk meri, yu tok nogat olgeta long stap sem.
Ating i yes long yu bai krai long mi long dispela taim, Papa bilong mi, yu stap stiaman bilong taim mi stap yangpela?
Ating Em bai holim bek belhat bilong Em oltaim oltaim? Ating Em bai holimpas dispela inap long pinis? Lukim, yu bin toktok na mekim ol samting nogut olsem yu inap long mekim.
¶ BIKPELA i tokim mi tu long ol de bilong king Josaia, Ating yu lukim dispela samting meri bilong go bek Isrel i bin mekim? Em i go antap long olgeta wan wan maunten antap na aninit long olgeta wan wan diwai i grinpela, na long dispela hap em i bin pilai olsem pamuk meri.
Na Mi tok, bihain long em i bin mekim olgeta dispela samting, Yu tanim i kam long Mi. Tasol em i no tanim i kam. Na trikmeri tru susa bilong em Juda i lukim dispela.
Na Mi lukim, long taim olgeta as we meri bilong go bek Isrel i bagarapim marit long pamuk pasin long en Mi bin rausim em i go, na givim em wanpela pepa bilong marit i bruk. Yet trikmeri tru susa bilong em Juda i no pret, tasol em i go na pilai olsem pamuk meri tu.
Na em i kamap olsem long pasin bilong tingim pamuk rot bilong em i liklik samting, long em i mekim hap i kamap doti, na bagarapim marit long pamuk pasin wantaim ol ston na wantaim hap diwai.
Na yet long olgeta dispela, trikmeri tru susa bilong em Juda i no bin tanim i kam long Mi wantaim olgeta bel bilong em, tasol em i mekim wantaim giaman, BIKPELA i tok,
Na BIKPELA i tokim mi, Meri bilong go bek Isrel i bin mekim em yet stretpela moa long trikmeri tru Juda.
¶ Go na autim toksave long ol dispela toktok i go long hap not, na tok, Kam bek, yu meri bilong go bek Isrel, BIKPELA i tok. Na Mi bai i no inap mekim belhat bilong Mi long pundaun antap long yu. Long wanem, Mi Man bilong pulap long sori, BIKPELA i tok, na Mi bai i no inap holimpas belhat oltaim oltaim.
Luksave na tokaut klia long sin nogut bilong yu tasol, long yu bin kalapim lo i birua long BIKPELA, God bilong yu, na long yu bin brukim nabaut ol rot bilong yu long ol ausait man aninit olgeta wan wan diwai i grinpela, na yupela i no bin bihainim nek bilong Mi, BIKPELA i tok.
Tanim, O ol pikinini bilong go bek, BIKPELA i tok. Long wanem, Mi marit long yu. Na Mi bai kisim yupela wanpela bilong wanpela biktaun, na tupela bilong wanpela famili, na Mi bai bringim yupela long Saion.
Na Mi bai givim yupela ol pasta bilong bihainim bel bilong Mi, husat bai givim kaikai long yupela wantaim save na gutpela save.
Na em bai kamap olsem, taim yupela kamap planti na kamap planti moa long dispela hap, long ol dispela de, BIKPELA i tok, ol bai i no inap tok moa, Bokis bilong kontrak bilong BIKPELA. Na tu bai em i no inap kam long tingting. Na tu ol bai i no inap tingim gen dispela. Na tu ol bai i no inap go lukim dispela. Na tu ol bai i no inap wokim dispela moa liklik.
Long dispela taim ol bai kolim Jerusalem sia king bilong BIKPELA. Na olgeta kantri bai kam bung long en, long nem bilong BIKPELA, long Jerusalem. Na tu ol bai i no inap wokabaut moa liklik i bihainim ol tingting nating bilong bel nogut bilong ol.
Long ol dispela de hauslain bilong Juda bai wokabaut wantaim hauslain bilong Isrel, na ol bai kam bung wantaim ausait long hap bilong hap not i kam long dispela hap Mi bin givim bilong wanpela samting papa i givim pikinini long ol tumbuna papa bilong yu.
Tasol Mi tok, Olsem wanem bai Mi putim yu namel long ol pikinini, na givim yu wanpela gutpela hap, wanpela nambawan ples Mi givim yu namel long ol ami bilong ol kantri? Na Mi tok, Yu bai kolim mi, Papa bilong mi. Na yu bai i no inap tanim na lusim Mi.
¶ Tru tumas, olsem wanpela trikmeri tru i lusim man bilong em, olsem tasol yupela i bin mekim trik pasin long Mi, O hauslain bilong Isrel, BIKPELA i tok.
Ol i harim wanpela nek antap long ol ples antap, krai tru na ol autim askim bilong ol pikinini bilong Isrel. Long wanem, ol i bin paulim rot bilong ol, na ol i bin lusim tingting long BIKPELA, God bilong ol.
Kam bek, yupela ol pikinini bilong go bek, na Mi bai stretim ol pasin bilong go bek yu bilong. Lukim, mipela kam long Yu, long wanem, Yu stap BIKPELA, God bilong mipela.
Tru tumas, ol man i hop nating long kisim bek long ol liklik maunten, na long ol planti maunten tru. Tru tumas, long BIKPELA, God bilong mipela, kisim bek bilong Isrel i stap.
Long wanem, sem i bin kaikai olgeta hatwok bilong ol tumbuna papa bilong mipela i stat long taim mipela i stap yangpela, ol lain sipsip bilong ol na ol lain bulmakau bilong ol, ol pikinini man bilong ol na ol pikinini meri bilong ol.
Mipela slipim bodi long sem bilong mipela, na tingting paul bilong mipela i karamapim mipela. Long wanem, mipela i bin mekim sin i birua long BIKPELA, God bilong mipela, mipela na ol tumbuna papa bilong mipela, i stat long taim mipela i yangpela, yes, i go inap long tude, na mipela i no bin bihainim nek bilong BIKPELA, God bilong mipela.