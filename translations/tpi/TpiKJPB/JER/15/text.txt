¶ Nau BIKPELA i tokim mi, Maski Moses na Samyuel i sanap long ai bilong Mi, yet tingting bilong Mi i no inap stap gutpela long dispela lain manmeri. Rausim ol i go ausait long hap ai bilong Mi i lukim, na larim ol i go ausait.
Na em bai kamap olsem, sapos ol i tokim yu, Mipela bai go ausait we? Orait yu bai tokim ol, BIKPELA i tok olsem, Kain lain i bilong dai, long dai, na kain lain i bilong bainat, long bainat, na kain lain i bilong bikpela taim hangre, long bikpela taim hangre, na kain lain i bilong go kalabus, long go kalabus.
Na Mi bai makim fopela kain samting antap long ol, BIKPELA i tok, bainat bilong kilim i dai, na ol dok bilong brukim, na ol pisin bilong heven, na ol animal bilong dispela graun, bilong kaikai olgeta na bagarapim olgeta.
Na Mi bai mekim ol lain i rausim ol i go long olgeta kingdom bilong dispela graun, bilong tingim Manasa, pikinini man bilong Hesekaia, king bilong Juda, bilong dispela samting em i mekim insait long Jerusalem.
Long wanem, husat bai gat sori long yu, O Jerusalem? O husat bai wokim krai sori long yu? O husat bai go long sait na askim sapos yu stap orait?
Yu bin givim baksait long Mi, BIKPELA i tok, yu bin go bek. Olsem na bai Mi stretim han bilong Mi i go ausait i birua long yu, na bagarapim yu olgeta. Mi les tru wantaim pasin bilong tanim bel.
Na Mi bai wokim win long ol wantaim wanpela samting bilong wokim win long ol dua bilong banis bilong dispela hap. Mi bai mekim ol i stap nating long ol pikinini i dai pinis, Mi bai bagarapim olgeta ol lain bilong Mi, bikos ol i no tanim i kam bek na lusim ol rot bilong ol.
Ol meri man bilong ol i dai pinis bilong ol i kamap planti moa long Mi i winim wesan bilong ol biksi. Mi bin bringim antap long ol, i birua long mama bilong ol yangpela man, wanpela man bilong kisim kago bilong pait long belo stret. Mi bin mekim em long pundaun antap long en wantu, na ol samting bilong pret nogut tru antap long biktaun.
Meri husat i bin karim sevenpela i wok long dai isi isi. Em i bin givim spirit i go. San bilong em i go daun pinis long taim bilong san yet. Em i bin sem na paul tru. Na lain i stap yet bilong ol bai Mi givim long bainat long ai bilong ol birua bilong ol, BIKPELA i tok.
¶ Tok lukaut i stap long mi, mama bilong mi, long yu bin karim mi wanpela man bilong pait na wanpela man bilong tok pait wantaim dispela graun olgeta! Mi no bin givim dinau long kisim winmani, na tu ol man i no bin givim dinau long mi long kisim winmani. Yet olgeta wan wan bilong ol i tok nogutim mi.
Na BIKPELA i tok, Tru tumas, em bai stap gutpela long hap lain i stap yet bilong yu. Tru tumas, Mi bai mekim birua long mekim gutpela askim long yu long taim bilong samting nogut na long taim bilong kisim hevi.
Ating ain bai brukim ain bilong hap not na ain stil?
Ol kago bilong yu na ol samting i dia tru bilong yu bai Mi givim olsem kago bilong pait na i no gat pe, na dispela bilong olgeta sin bilong yu, yes, insait long olgeta hap arere bilong yu.
Na Mi bai mekim yu long go wantaim ol birua bilong yu long wanpela hap yu no save long en. Long wanem, wanpela paia i kirap long belhat bilong Mi, dispela bai kuk antap long yu.
¶ O BIKPELA, Yu save. Holim tingting long mi, na kam lukim mi, na bekim pe nogut long ol lain i givim hevi long mi. Long pasin bilong Yu long karim pen longpela taim, Yu no ken tekewe mi. Yu mas save long dispela, long tingim nem bilong Yu mi bin karim pen long hatim bilong ol.
Mi painim pinis ol toktok bilong Yu, na mi bin kaikai ol. Na tok bilong Yu i stap long mi olsem amamas tru na amamas tru mi wokim bilong bel bilong mi. Long wanem, ol man i kolim mi long nem bilong Yu, O God BIKPELA bilong ol ami.
Mi no sindaun long bung bilong ol lain bilong wokim pani long daunim, o wokim amamas tru. Mi sindaun wanpis, bilong wanem, han bilong Yu i stap. Long wanem, Yu bin pulimapim mi wantaim bel nogut.
Bilong wanem pen bilong mi i stap oltaim, na i no gat rot bilong stretim bagarap bilong mi, dispela i tok nogat long kamap orait? Ating Yu bai kamap olgeta long mi olsem wanpela man bilong giaman, na olsem ol wara i fel?
Olsem na BIKPELA i tok olsem, Sapos yu kam bek, orait bai Mi bringim yu gen, na yu bai sanap long ai bilong Mi. Na sapos yu kisim ol samting i dia tumas i kam ausait long ol samting i nogut tru, orait yu bai stap olsem maus bilong Mi. Larim ol i kam bek long yu. Tasol yu no ken go bek long ol.
Na Mi bai mekim yu wanpela banis bras i gat banis long dispela lain manmeri. Na ol bai pait birua long yu, tasol ol bai i no inap winim yu. Long wanem, Mi stap wantaim yu bilong kisim bek yu na bilong kisim yu bek, BIKPELA i tok.
Na Mi bai kisim yu bek long han bilong man nogut, na Mi bai baim bek yu long ol han bilong man bilong pretim yu nogut tru.