¶ Nau Jona i beten long BIKPELA, God bilong em, ausait long bel bilong pis,
Na tok, Mi krai long BIKPELA bikos taim bilong kisim hevi bilong mi i bikpela, na Em i harim mi. Ausait long bel bilong hel mi singaut, na Yu harim nek bilong mi.
Long wanem, Yu bin tromoi mi i go long ples dip, insait long namel bilong ol biksi. Na ol tait i raunim mi nabaut. Olgeta bikpela si bilong Yu na ol sibruk bilong Yu i kam antap long mi.
Nau mi tok, Yu bin tromoi mi pinis i go ausait long hap ai bilong Yu i lukim. Yet mi bai lukluk gen i go long tempel holi bilong Yu.
Ol wara i raunim mi nabaut, yes, inap long tewel. Ples dip i pasim mi raun nabaut, ol gras nogut i raunim nabaut het bilong mi.
Mi go daun long as tru bilong ol maunten. Dispela graun wantaim ol ba bilong em i raunim mi nabaut oltaim oltaim. Yet Yu bin bringim laip bilong mi i kam antap i lusim pasin bilong bagarap, O BIKPELA, God bilong mi.
Taim tewel bilong mi i hap i dai insait long mi, mi holim tingting long BIKPELA. Na prea bilong mi i go kamap long Yu, insait long tempel holi bilong Yu.
Ol lain husat i lukluk long ol giaman samting nating i givim baksait long sori bilong ol yet.
Tasol mi bai sakrifais i go long Yu wantaim nek bilong givim tok tenkyu. Mi bai bekim dispela samting mi bin mekim strongpela promis long en. Kisim bek em i bilong BIKPELA.
¶ Na BIKPELA i tokim pis, na em i trautim Jona antap long graun i drai.