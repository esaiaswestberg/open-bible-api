¶ Han bilong BIKPELA i stap antap long mi, na karim mi ausait insait long Spirit bilong BIKPELA, na putim mi i go daun long namel bilong dispela ples daun i pulap wantaim ol bun,
Na mekim mi wokabaut klostu long ol raun nabaut. Na, lukim, i gat planti tru i stap long dispela ples daun i op. Na, harim, ol i drai tru.
Na Em i tokim mi, Pikinini man bilong man, ol dispela bun i ken stap laip? Na mi bekim tok, O GOD Bikpela, Yu save.
Na gen Em i tokim mi, Autim tok profet antap long ol dispela bun, na tokim ol, O yupela ol bun i drai, harim tok bilong BIKPELA.
GOD Bikpela i tok olsem long ol dispela bun, Lukim, Mi bai mekim win bilong maus i go insait long yupela, na yupela bai stap laip.
Na Mi bai slipim ol rop bilong mit antap long yupela, na Mi bai bringim mit i kam antap long yupela, na karamapim yupela wantaim skin, na putim win bilong maus insait long yupela, na yupela bai stap laip. Na yupela bai save long Mi stap BIKPELA.
Olsem na mi autim tok profet olsem Em i tok strong long mi. Na taim mi autim tok profet, i gat wanpela nois i kamap, na lukim, wanpela seksek, na ol bun i kam bung wantaim, bun i go long bun bilong em.
Na taim mi lukim, harim, ol rop bilong mit na mit i kamap antap long ol, na skin i karamapim ol antap. Tasol i no gat win bilong maus insait long ol.
Nau Em i tokim mi, Autim tok profet i go long win, autim tok profet, pikinini man bilong man, na tokim win, GOD Bikpela i tok olsem, Kam long fopela win, O win bilong maus, na winim ol win antap long ol dispela ol i kilim i dai, inap long ol i ken stap laip.
Olsem na mi autim tok profet olsem Em i tok strong long mi, na win bilong maus i kam insait long ol, na ol i stap laip, na ol i sanap antap long ol lek bilong ol, wanpela ami i bikpela planti moa yet.
Nau Em i tokim mi, Pikinini man bilong man, ol dispela bun em hauslain bilong Isrel olgeta. Lukim, ol i tok, Ol bun bilong mipela i drai, na hop bilong mipela i lus. Mipela i bruk pinis long ol hap bodi bilong mipela.
Olsem na autim tok profet na tokim ol, GOD Bikpela i tok olsem, Lukim, O lain manmeri bilong Mi, Mi bai opim ol matmat bilong yupela, na mekim yupela long kam ausait long ol matmat bilong yupela, na bringim yupela insait long hap bilong Isrel.
Na yupela bai save long Mi stap BIKPELA, taim Mi bin opim ol matmat bilong yupela, O lain manmeri bilong Mi, na bringim yupela antap ausait long ol matmat bilong yupela.
Na Mi bai putim Spirit bilong Mi insait long yupela, na yupela bai stap laip, na Mi bai putim yupela long hap bilong yupela yet. Nau yupela bai save long Mi BIKPELA i bin toktok long en, na mekim dispela, BIKPELA i tok.
¶ Tok bilong BIKPELA i kam gen long mi, i spik,
Na moa tu yu, pikinini man bilong man, kisim wanpela stik long yu, na raitim antap long en, Bilong Juda, na bilong ol pikinini bilong Isrel, ol poroman bilong em. Nau kisim narapela stik na raitim antap long en, Bilong Josep, dispela stik bilong Ifraim, na bilong olgeta hauslain bilong Isrel, ol poroman bilong em.
Na joinim ol wanpela i go long narapela long kamap wanpela stik. Na ol bai kamap wanpela long han bilong yu.
Na taim ol pikinini bilong lain manmeri bilong yu bai toktok long yu, i spik, Ating i yes long yu bai soim mipela long yu minim wanem long ol dispela samting?
Tokim ol, GOD Bikpela i tok olsem, Lukim, Mi bai kisim stik bilong Josep, dispela i stap long han bilong Ifraim, na ol lain bilong Isrel, ol poroman bilong em, na Mi bai putim ol wantaim em, yes, wantaim stik bilong Juda, na mekim ol i kamap wanpela stik, na ol bai stap wanpela long han bilong Mi.
Na ol stik we yu raitim antap long ol bai stap long han bilong yu long ai bilong ol.
Na tokim ol, GOD Bikpela i tok olsem, Lukim, Mi bai tekewe ol pikinini bilong Isrel i lusim ol haiden, we ol i go pinis, na Mi bai bungim ol long olgeta wan wan sait, na bringim ol i kam long hap bilong ol yet.
Na Mi bai mekim ol i kamap wanpela kantri insait long dispela hap antap long ol maunten bilong Isrel. Na wanpela king bai stap king bilong ol olgeta. Na ol bai i no inap stap tupela kantri moa, na tu bai ol i no inap long bruk long tupela kingdom moa liklik.
Na tu bai ol i no inap long mekim ol yet i kamap doti moa liklik wantaim ol piksa bilong god giaman bilong ol, o wantaim ol samting bilong tingting nogut long en bilong ol, o wantaim wanpela bilong ol pasin bilong ol long kalapim lo. Tasol Mi bai kisim bek ol ausait long olgeta ples bilong stap bilong ol, we ol i bin mekim sin insait long ol, na Mi bai klinim ol. Olsem tasol bai ol i stap lain manmeri bilong Mi, na Mi bai stap God bilong ol.
Na wokboi bilong Mi Devit bai stap king long bosim long ol. Na olgeta bai gat wanpela wasman bilong sipsip. Ol bai wokabaut tu insait long ol kot bilong Mi, na bihainim ol lo bilong Mi Mi raitim, na mekim ol.
Na ol bai stap insait long dispela hap Mi bin givim i go long wokboi bilong Mi Jekop, we ol tumbuna papa bilong yupela i bin stap long en. Na ol bai stap insait long en, yes ol, na ol pikinini bilong ol, na ol tumbuna pikinini bilong ol inap long oltaim oltaim. Na wokboi bilong Mi Devit bai stap hetman bilong ol oltaim oltaim.
Na moa tu Mi bai wokim wanpela kontrak bilong bel isi wantaim ol. Em bai stap wanpela kontrak bilong oltaim oltaim wantaim ol. Na Mi bai putim ol, na mekim ol i kamap planti moa, na Mi bai putim rum holi bilong Mi insait long namel bilong ol bilong oltaim oltaim.
Haus holi bilong Mi tu bai stap wantaim ol. Yes, Mi bai stap God bilong ol, na ol bai stap lain manmeri bilong Mi.
Na ol haiden bai save long Mi BIKPELA i mekim Isrel i stap holi, taim rum holi bilong Mi bai stap namel long ol bilong oltaim oltaim.