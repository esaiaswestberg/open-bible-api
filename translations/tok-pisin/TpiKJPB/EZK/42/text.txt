¶ Nau em i bringim mi ausait i go long ples op ausait tru, long rot i go long hap not. Na em i bringim mi insait long dispela rum i pas klostu long ples i stap em yet, na dispela i stap long ai bilong haus i go long hap not.
Long ai bilong longpela bilong 100 kyubit, dua bilong hap not i stap, na brait i 50 kyubit.
I pas klostu long dispela 20 kyubit i bilong ples op insait, na pas klostu long dispela plua ston samting i bilong ples op ausait tru, i gat ples win i pas klostu long ples win long tripela stori.
Na long ai bilong ol rum i gat wanpela ples wokabaut i gat brait i tenpela kyubit i go insait, wanpela rot i wanpela kyubit. Na ol dua bilong ol i go long hap not.
Nau ol rum antap i sotpela moa. Long wanem, ol ples win i stap antap moa long ol dispela, long ol dispela i stap daunbilo moa, na long ol dispela i stap namel stret moa bilong haus.
Long wanem, ol i stap long tripela stori, tasol ol i no gat ol bikpela pos olsem ol bikpela pos bilong ol ples op. Olsem na dispela haus em i stap liklik moa long dispela haus daunbilo olgeta na haus i namel stret moa long graun.
Na dispela banis i stap ausait i pas klostu long ol rum, i go long ples op ausait tru long fran hap bilong ol rum, longpela bilong en i 50 kyubit.
Long wanem, longpela bilong ol dispela rum i stap long ples op ausait tru i 50 kyubit. Na, harim, long ai bilong tempel i 100 kyubit.
Na long aninit long ol dispela rum i gat ples bilong i go insait long is sait, olsem taim wanpela i go insait long ol long ples op ausait tru.
Ol rum i stap insait long patpela bilong banis bilong ples op i go long hap is, i pas klostu long ples i stap em yet, na i pas klostu long dispela haus.
Na rot long ai bilong ol i wankain olsem lukluk bilong ol dispela rum i lukluk i go long hap not, longpela i wankain olsem ol, na brait i wankain olsem ol. Na olgeta rot bilong go ausait bilong ol i bilong bihainim ol kain lukluk bilong ol yet, na bilong bihainim ol dua bilong ol wantaim.
Na bilong bihainim ol dua bilong ol dispela rum i go long hap saut i gat wanpela dua long het bilong rot, yes, rot i stap stret long ai bilong banis i go long hap is, taim wanpela man i go insait long ol.
Nau em i tokim mi, Ol rum not na ol rum saut, dispela i stap long ai bilong ples i stap em yet, ol i stap ol rum holi, we ol pris husat i kam klostu long BIKPELA bai kaikai ol samting i holi moa olgeta. Long dispela hap bai ol i slipim ol samting i holi moa olgeta, na ofa bilong kaikai, na ofa bilong sin, na ofa bilong sakim lo. Long wanem, ples em i holi.
Taim ol pris i go insait long en, nau bai ol i no inap go ausait long ples holi i go insait long ples op ausait tru, tasol long dispela hap ol bai slipim ol klos bilong ol we ol i wokim wok long ol. Long wanem, ol i stap holi. Na ol bai putim ol arapela klos, na ol bai kam klostu long ol dispela samting, dispela i bilong helpim ol manmeri.
¶ Nau taim em i bin wokim wanpela pinis bilong mitaim dispela haus insait, em i bringim mi ausait i go long dua bilong banis husat lukluk bilong en i go long hap is, na mitaim dispela raun nabaut.
Em i mitaim hap is sait wantaim tiktik bilong mitaim, 500 tiktik, wantaim tiktik bilong mitaim raun nabaut.
Em i mitaim hap not sait, 500 tiktik, wantaim tiktik bilong mitaim raun nabaut.
Em i mitaim hap saut, 500 tiktik, wantaim tiktik bilong mitaim.
Em i tanim nabaut long wes sait, na mitaim 500 tiktik wantaim tiktik bilong mitaim.
Em i mitaim dispela long fopela sait. Dispela i gat wanpela banis raun nabaut, longpela i 500 tiktik, na brait i 500 tiktik, bilong wokim wanpela bruk namel long dispela rum holi na ples i no holi.