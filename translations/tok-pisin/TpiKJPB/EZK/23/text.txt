¶ Tok bilong BIKPELA i kam gen long mi, i spik,
Pikinini man bilong man, i gat tupela meri, tupela pikinini meri bilong wanpela mama.
Na ol i mekim ol pamuk pasin long Isip. Ol i mekim ol pamuk pasin taim ol i stap yangpela. Long dispela hap ol i krungutim ol susu bilong ol, na long dispela hap ol i bagarapim liklik ol ai bilong susu bilong pasin bilong ol bilong meri i no bin slip wantaim man.
Na nem bilong tupela em Ahola, husat i bikpela, na Aholiba, susa bilong en. Na ol i bilong Mi, na ol i karim ol pikinini man na ol pikinini meri. Ol nem bilong ol i olsem, Samaria em Ahola, na Jerusalem em Aholiba.
Na Ahola i pilai olsem pamuk meri taim em i bilong Mi. Na em i gat longlong laik long ol man em i laikim tru, long ol lain Asiria, ol man i stap klostu long em,
Husat i putim ol blupela klos, ol kepten na ol hetman, olgeta bilong ol i ol naispela yangpela man, ol man i ran long hos antap long ol hos.
Olsem tasol em i mekim ol pamuk pasin bilong em wantaim ol, wantaim ol olgeta husat i stap nambawan bilong ol lain Asiria, na wantaim olgeta husat em i gat longlong laik long ol. Wantaim olgeta piksa bilong god giaman bilong ol em i mekim em yet i kamap doti.
Na tu em i no lusim ol pamuk pasin bilong em em i bringim long Isip. Long wanem, taim em i stap yangpela ol i slip wantaim em, na ol i bagarapim liklik ol susu bilong meri bilong taim em i no bin slip wantaim man yet bilong em, na ol i kapsaitim pamuk pasin bilong ol antap long em.
Olsem na Mi bin givim em i go long han bilong ol man em i laikim tru, i go long han bilong ol lain Asiria, antap long husat em i gat longlong laik.
Ol dispela lain i kamapim ples klia skin nating bilong em. Ol i kisim ol pikinini man na ol pikinini meri bilong em, na kilim em i dai wantaim bainat. Na em i kisim biknem tru namel long olgeta meri. Long wanem, ol i bin mekim kot antap long em.
¶ Na taim susa bilong em Aholiba i lukim dispela, em i bagarap moa long em long laikim tru bilong em God i no makim, na long ol pamuk pasin bilong em i moa long susa bilong em long ol pamuk pasin bilong em.
Em i gat longlong laik long ol lain Asiria, ol man i stap klostu long em, ol kepten na ol hetman husat i putim ol klos i naispela nogut tru, ol man i ran long hos antap long ol hos, olgeta bilong ol i stap ol naispela yangpela man.
Nau Mi luksave long em i doti pinis, long ol i kisim tupela long wanpela rot,
Na long em i mekim ol pamuk pasin bilong em i kamap planti moa. Long wanem, taim em i lukim ol man ol i penim antap long banis, ol piksa god bilong ol lain Kaldia ol i penim wantaim vamilian,
Husat i pasim ol patpela let nabaut antap long namel bilong ol bel bilong ol, na planti moa yet long kain klos ol i penim antap long ol het bilong ol, olgeta bilong ol i hetman long lukluk long ol, i bihainim pasin bilong ol lain Babilon bilong Kaldia, hap mama i karim ol.
Na long taim stret long em i lukim ol wantaim tupela ai bilong em, em i gat longlong laik long ol, na salim ol mausman i go long ol long ples Kaldia.
Na ol lain Babilon i kam long em long bet bilong laikim tru, na ol i mekim em doti wantaim ol pamuk pasin bilong ol, na em i kamap doti wantaim ol, na tingting bilong em i stap olsem ausait man long ol.
Olsem tasol em i mekim ol pamuk pasin bilong em i kamap ples klia, na mekim skin nating bilong em i kamap ples klia. Nau tingting bilong Mi i stap olsem ausait man long em, wankain olsem tingting bilong Mi i stap olsem ausait man long susa bilong em.
Yet em i mekim ol pamuk pasin bilong em i kamap planti moa, taim em i mekim ol man long tingim gen ol de em i stap yangpela, we long en em i bin pilai olsem pamuk meri long hap bilong Isip.
Long wanem, em i gat longlong laik long ol man bilong ol husat em i laikim tru, husat mit bilong ol i olsem mit bilong ol donki, na husat samting i kamaut long ol i olsem samting i kamaut long ol hos.
Olsem tasol yu mekim ol man long tingim gen pamuk rot pasin bilong taim yu stap yangpela, long pasin bilong ol lain Isip i bagarapim liklik ol ai bilong susu bilong yu, long ol ai bilong susu bilong yu taim yu stap yangpela.
¶ Olsem na, O Aholiba, GOD Bikpela i tok olsem, Lukim, Mi bai kirapim ol man yu laikim tru long birua long yu, ol husat tingting bilong yu i stap olsem ausait man long ol, na Mi bai bringim ol i kam birua long yu long olgeta wan wan sait,
Ol lain Babilon, na olgeta lain Kaldia, Pekot, na Soa, na Koa, na olgeta lain Asiria wantaim ol, olgeta bilong ol i ol naispela yangpela man, ol kepten na ol hetman, ol bikpela bikman husat i gat nem, olgeta bilong ol i ran antap long ol hos.
Na ol bai kam birua long yu wantaim ol karis, ol wegon, na ol wil, na wantaim wanpela bung bilong ol manmeri, husat bai strongim i birua long yu plang bilong han na plang na hat ain raun nabaut. Na Mi bai strongim kot long ai bilong ol, na ol bai jasim yu bilong bihainim ol kot bilong ol.
Na Mi bai putim pasin jeles bilong Mi i birua long yu, na ol bai mekim ol samting long yu wantaim belhat nogut tru. Ol bai tekewe nus bilong yu na tupela ia bilong yu. Na hap lain i stap yet bilong yu bai pundaun long bainat. Ol bai kisim ol pikinini man bilong yu na ol pikinini meri bilong yu. Na ol hap i stap yet bilong yu, paia bai kaikai olgeta.
Ol tu bai rausim yu ausait long ol klos bilong yu, na tekewe ol naispela bilas i dia tumas bilong yu.
Olsem tasol Mi bai mekim pamuk rot pasin bilong yu long pinis long yu, na ol pamuk pasin bilong yu yu bringim i kam long hap bilong Isip, inap long yu bai i no inap litimapim tupela ai bilong yu long ol, o tingim gen Isip moa liklik.
Long wanem, GOD Bikpela i tok olsem, Lukim, Mi bai givim yu i go long han bilong ol husat yu hetim, i go long han bilong ol husat tingting bilong yu i stap olsem ausait man long ol.
Na ol bai mekim save long yu wantaim pasin i pulap long het, na ol bai tekewe olgeta hatwok bilong yu, na ol bai lusim yu skin nating na as nating. Na skin nating bilong ol pamuk pasin bilong yu bai kamap ples klia, pamuk rot pasin bilong yu na ol pamuk pasin bilong yu wantaim.
Mi bai mekim ol dispela samting long yu, bilong wanem, yu bin go pamuk i bihainim ol haiden, na bilong wanem, yu stap doti pinis wantaim ol piksa bilong god giaman bilong ol.
Yu bin wokabaut insait long rot bilong susa bilong yu. Olsem na Mi bai givim kap bilong em i go long han bilong yu.
GOD Bikpela i tok olsem, Yu bai dring long kap bilong susa bilong yu dip na traipela. Ol bai lap long yu inap long sem bilong tok bilas na ol bai lap nogut long yu. Em i pulap planti.
Yu bai pulap wantaim pasin spak na bel hevi, wantaim kap bilong kirap nogut na bilong stap nating olgeta, wantaim kap bilong susa bilong yu Samaria.
Yes, yu bai dringim dispela na pulim wantaim maus i kam ausait, na yu bai brukim ol liklik hap bilong en, na kamautim i go tupela susu bilong yu yet. Long wanem, Mi bin toktok long en, GOD Bikpela i tok.
Olsem na GOD Bikpela i tok olsem, Bikos yu bin lusim tingting long Mi, na tromoi Mi i go baksait long baksait bilong yu, olsem na yu mas karim tu ol pamuk rot pasin bilong yu na ol pamuk pasin bilong yu.
¶ Na moa tu BIKPELA i tokim mi, Pikinini man bilong man, bai yu jasim Ahola na Aholiba? Yes, tokaut long ol long ol sting pasin bilong ol,
Long ol i bin bagarapim marit long pamuk pasin, na blut i stap long ol han bilong ol, na wantaim ol piksa bilong god giaman bilong ol ol i bin bagarapim marit long pamuk pasin, na tu ol i bin mekim ol pikinini man bilong ol, husat ol i karim bilong Mi, long go namel long paia bilong amamasim ol, bilong kaikai ol olgeta.
Na moa tu dispela ol i bin mekim long Mi. Ol i bin mekim rum holi bilong Mi long kamap doti long dispela de stret, na mekim ol sabat bilong Mi long sting.
Long wanem, taim ol i bin kilim i dai ol pikinini bilong ol i go long ol piksa bilong god giaman bilong ol, nau ol i kam long dispela de stret insait long rum holi bilong Mi, bilong mekim em i sting. Na, harim, olsem tasol ol i bin mekim insait long namel bilong haus bilong Mi.
Na moa tu, long yupela i bin salim tok long ol man long kam long longwe ples, husat yupela i salim mausman i go long ol. Na, harim, ol i kam, bilong husat yu bin wasim yu yet, penim ol ai bilong yu, na bilasim yu yet wantaim ol bilas.
Na yu sindaun antap long wanpela bet i naispela tru, na wanpela tebol i stap redi long ai bilong en, we antap long dispela yu bin putim ol insens bilong Mi na wel bilong Mi.
Na wanpela nek bilong wanpela planti manmeri tru taim ol i stap isi i stap wantaim em. Na wantaim ol kain man nating, ol i bringim ol lain Siba long ples i no gat man, husat i putim ol paspas antap long ol han bilong ol, na ol naispela hat king antap long ol het bilong ol.
Nau Mi tokim meri husat i lapun pinis long ol pasin bilong bagarapim marit long pamuk pasin, Ating nau ol bai mekim pamuk pasin wantaim em, na em wantaim ol?
Yet ol i go long em, olsem ol i go long wanpela meri husat i pilai olsem pamuk meri. Olsem tasol ol i go long Ahola na long Aholiba, dispela tupela meri bilong pamuk rot pasin.
Na ol stretpela man, ol bai jasim ol i bihainim pasin bilong ol meri i bagarapim marit long pamuk pasin, na i bihainim pasin bilong ol meri husat i kapsaitim blut. Bilong wanem, ol i stap ol meri bilong bagarapim marit long pamuk pasin, na blut i stap long ol han bilong ol.
Long wanem, GOD Bikpela i tok olsem, Mi bai bringim wanpela lain antap long ol, na Mi bai givim ol long ol i ken rausim ol i go na kisim ol kago bilong ol.
Na dispela lain bai tromoi ol ston long ol, na pinisim ol wantaim ol bainat bilong ol. Ol bai kilim i dai ol pikinini man bilong ol na ol pikinini meri bilong ol, na kukim olgeta ol haus bilong ol wantaim paia.
Olsem tasol bai Mi mekim pamuk rot pasin bilong pinis ausait long dispela hap, inap long olgeta meri i ken kisim skul long ol i no ken mekim i bihainim pamuk rot pasin bilong yupela.
Na ol bai bekim pamuk rot pasin bilong yupela antap long yupela, na yupela bai karim ol sin bilong ol piksa bilong god giaman bilong yupela. Na yupela bai save long Mi stap GOD Bikpela.