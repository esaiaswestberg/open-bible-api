¶ Na em i kamap olsem long namba seven yia, long namba faiv mun, long namba ten de bilong mun, long sampela bilong ol lapun hetman bilong Isrel i kam bilong askim long BIKPELA, na sindaun long ai bilong mi.
Nau tok bilong BIKPELA i kam long mi, i spik,
Pikinini man bilong man, toktok long ol lapun hetman bilong Isrel, na tokim ol, GOD Bikpela i tok olsem, Ating yupela i kam long askim long Mi? Olsem Mi stap laip, GOD Bikpela i tok, Mi no inap larim yupela mekim askim long Mi.
Bai yu jasim ol, pikinini man bilong man, bai yu jasim ol? Mekim ol long save long ol sting pasin bilong ol tumbuna papa bilong ol.
¶ Na tokim ol, GOD Bikpela i tok olsem, Long dispela de, taim Mi makim Isrel, na litimapim han bilong Mi i go long tumbuna pikinini bilong hauslain bilong Jekop, na mekim ol i save long Mi Yet long hap bilong Isip, taim Mi litimapim han bilong Mi i go long ol, i spik, Mi stap BIKPELA, God bilong yupela,
Long dispela de long Mi litimapim han bilong Mi i go long ol, bilong bringim ol i kam ausait long hap bilong Isip i go insait long wanpela hap long Mi bin lukstil long en bilong givim ol, hap i pulap long susu na hani, dispela i stap glori bilong olgeta hap,
Nau Mi tokim ol, Yupela tromoi i go, olgeta wan wan man, ol sting samting bilong tupela ai bilong en, na no ken mekim yupela yet i kamap doti wantaim ol piksa bilong god giaman bilong Isip. Mi stap BIKPELA, God bilong yupela.
Tasol ol i bikhet i birua long Mi, na ol i no gat laik long harim Mi. Ol i no bin tromoi i go, olgeta wan wan man, ol sting samting bilong ol ai bilong ol, na tu ol i no bin givim baksait long ol piksa bilong god giaman bilong Isip. Nau Mi tok, Mi bai kapsaitim belhat nogut tru bilong Mi antap long ol, bilong inapim belhat bilong Mi i birua long ol insait long namel bilong hap bilong Isip.
Tasol Mi pait strong long lukautim nem bilong Mi, inap long em i no ken kamap doti long ai bilong ol haiden, namel long husat ol i stap, long hap ai bilong husat i lukim Mi mekim ol long save long Mi Yet, long taim Mi bringim ol i kam ausait long hap bilong Isip.
¶ Olsem na Mi mekim ol long go ausait long hap bilong Isip, na bringim ol insait long ples i no gat man.
Na Mi givim ol ol lo bilong Mi Mi raitim, na soim ol ol kot bilong Mi, dispela sapos wanpela man i mekim, yes, em bai stap laip insait long ol.
Na moa tu Mi givim ol ol sabat bilong Mi tu, bilong stap wanpela mak namel long Mi na ol, inap long ol i ken save long Mi stap BIKPELA husat i mekim ol i stap holi.
Tasol hauslain bilong Isrel i bikhet i birua long Mi long ples i no gat man. Ol i no wokabaut insait long ol lo bilong Mi Mi raitim, na ol i tingim olsem ol kot bilong Mi i samting nating, dispela sapos wanpela man i mekim, yes, em bai stap laip insait long ol. Na ol sabat bilong Mi ol i mekim i kamap doti bikpela. Nau Mi tok, Mi bai kapsaitim belhat nogut tru bilong Mi antap long ol long ples i no gat man, long kaikai ol olgeta.
Tasol Mi pait strong long lukautim nem bilong Mi, inap long em i no ken kamap doti long ai bilong ol haiden, long hap ai bilong husat i lukim Mi bringim ol i kam ausait.
Yet tu Mi litimapim han bilong Mi i go long ol long ples i no gat man, long Mi no inap bringim ol insait long dispela hap Mi bin givim ol, hap i pulap long susu na hani, dispela i stap glori bilong olgeta hap.
Bilong wanem, ol i tingim olsem ol kot bilong Mi i samting nating, na ol i no wokabaut insait long ol lo bilong Mi Mi raitim, tasol ol i long mekim ol sabat bilong Mi kamap doti. Long wanem, bel bilong ol i go bihainim ol piksa bilong god giaman bilong ol.
Tasol ai bilong Mi i soim sori long ol long Mi no bagarapim ol olgeta, na tu Mi no bin mekim wanpela pinis long ol long ples i no gat man.
Tasol Mi tokim ol pikinini bilong ol long ples i no gat man, Yupela i no ken wokabaut long ol lo ol tumbuna papa bilong yupela i raitim, o bihainim ol kot bilong ol, o mekim yupela yet i kamap doti wantaim ol piksa bilong god giaman bilong ol.
Mi stap BIKPELA, God bilong yupela. Wokabaut insait long ol lo bilong Mi Mi raitim, na holimpas ol kot bilong Mi, na mekim ol.
Na mekim ol sabat bilong Mi holi olgeta. Na ol bai stap wanpela mak namel long Mi na yupela, inap long yupela i ken save long Mi stap BIKPELA, God bilong yupela.
Tasol ol pikinini i bikhet i birua long Mi. Ol i no wokabaut insait long ol lo bilong Mi Mi raitim, o holimpas ol kot bilong Mi bilong mekim ol, dispela sapos wanpela man i mekim, yes, em bai stap laip insait long ol. Ol i mekim ol sabat bilong Mi kamap doti. Nau Mi tok, Mi bai kapsaitim belhat nogut tru bilong Mi antap long ol, long inapim belhat bilong Mi i birua long ol long ples i no gat man.
Tasol Mi surikim han bilong Mi, na pait strong long lukautim nem bilong Mi, inap long em i no ken kamap doti long ai bilong ol haiden, long hap ai bilong husat i lukim Mi bringim ol i kam ausait.
Mi litimapim han bilong Mi i go long ol tu long ples i no gat man, long Mi bai brukim ol nabaut namel long ol haiden, na tromoi ol i go namel long ol kantri.
Bilong wanem, ol i no bin mekim ol kot bilong Mi, tasol ol i bin tingim olsem ol lo bilong Mi Mi raitim i samting nating, na ol i bin mekim ol sabat bilong Mi kamap doti, na ol ai bilong ol i bihainim ol piksa bilong god giaman bilong ol tumbuna papa bilong ol.
Olsem na Mi givim ol tu ol lo ol man i raitim i no gutpela, na ol kot we ol i no ken stap laip long ol.
Na Mi mekim ol doti insait long ol presen bilong ol yet, long dispela, ol i mekim olgeta husat i opim pastaim bel bilong mama long go namel long paia, inap long Mi ken mekim ol i stap nating olgeta, long dispela pinis, long ol i ken save long Mi stap BIKPELA.
¶ Olsem na, pikinini man bilong man, toktok long hauslain bilong Isrel, na tokim ol, GOD Bikpela i tok olsem, Yet long dispela ol tumbuna papa bilong yupela i bin tok bilas long Mi, long dispela, ol i bin mekim wanpela pasin bilong sakim lo i birua long Mi.
Long wanem, taim Mi bin bringim ol i go insait long dispela hap, dispela ples Mi litimapim han bilong Mi bilong givim dispela long ol, nau ol i lukim olgeta wan wan liklik maunten i antap, na olgeta patpela diwai, na ol i ofaim long dispela hap ol sakrifais bilong ol, na long dispela hap ol i givim ol dispela ofa bilong ol i wok bilong skrapim bel bilong Mi. Long dispela hap tu ol i mekim ol switpela smel bilong ol, na kapsaitim ol ofa bilong dring bilong ol long dispela hap.
Nau Mi tokim ol, Ples antap we yupela i go long en em i wanem samting? Na nem bilong en ol i kolim Bama inap long tude.
Olsem na tokim hauslain bilong Isrel, GOD Bikpela i tok olsem, Ating yupela i kamap doti i bihainim kastam bilong ol tumbuna papa bilong yupela? Na ating yupela i mekim pamuk pasin i bihainim ol sting pasin bilong ol?
Long wanem, taim yupela i ofaim ol presen bilong yupela, taim yupela i mekim ol pikinini man bilong yupela long go namel long paia, yupela i mekim yupela yet i kamap doti wantaim olgeta piksa bilong god giaman bilong yupela, yes, i kam inap long tude. Na bai Mi larim yupela mekim askim long Mi, O hauslain bilong Isrel? Olsem Mi stap laip, GOD Bikpela i tok, Mi no inap larim yupela mekim askim long Mi.
Na dispela samting i kam insait long tingting bilong yupela bai i no inap kamap liklik, dispela yupela i tok, Mipela bai stap olsem ol haiden, olsem ol famili bilong ol kantri, bilong bihainim diwai na ston.
¶ Olsem Mi stap laip, GOD Bikpela i tok, tru tumas, wantaim wanpela han i gat strong, na wantaim wanpela han Mi stretim i go ausait, na wantaim belhat nogut tru i kapsait, bai Mi bosim yupela.
Na Mi bai bringim yupela ausait i lusim ol manmeri, na Mi bai bungim yupela ausait long ol kantri we yupela i bruk nabaut long ol, wantaim wanpela han i gat strong, na wantaim wanpela han Mi stretim i go ausait, na wantaim belhat nogut tru i kapsait.
Na Mi bai bringim yupela insait long ples i no gat man bilong ol manmeri, na long dispela hap bai Mi toktok wantaim strongpela askim wantaim yupela taim pes i lukim pes.
Olsem Mi toktok wantaim strongpela askim wantaim ol tumbuna papa bilong yupela long ples i no gat man bilong hap bilong Isip, olsem tasol Mi bai toktok wantaim strongpela askim wantaim yupela, GOD Bikpela i tok.
Na Mi bai mekim yupela long wokabaut aninit long stik, na Mi bai bringim yupela insait long promis bilong dispela kontrak.
Na Mi bai klinim i go ausait ol bikhet man i stap namel long yupela, na ol husat i kalapim lo i birua long Mi. Mi bai bringim ol i kam ausait long kantri we ol i stap waira long en, na ol bai i no inap go insait long hap bilong Isrel. Na yupela bai save long Mi stap BIKPELA.
Long sait bilong yupela, O hauslain bilong Isrel, GOD Bikpela i tok olsem, Yupela go, yupela olgeta wan wan go bihainim ol piksa bilong god giaman bilong em, na bihain long nau tu, sapos yupela i no laik harim long Mi. Tasol yupela i no ken mekim doti nem holi bilong Mi moa wantaim ol presen bilong yupela, na wantaim ol piksa bilong god giaman bilong yupela.
Long wanem, long maunten holi bilong Mi, long maunten i antap bilong Isrel, GOD Bikpela i tok, long dispela hap bai olgeta hauslain bilong Isrel, olgeta bilong ol i stap long dispela hap, i stap aninit long Mi. Long dispela hap bai Mi orait long kisim ol, na long dispela hap bai Mi strong long askim long ol ofa bilong yupela, na ol namba wan pikinini kaikai yupela i kamautim bilong ol ofa bilong yupela, wantaim olgeta samting holi bilong yupela.
Mi bai orait long kisim yupela wantaim ol switpela smel bilong yupela, taim Mi bringim yupela ausait i lusim ol manmeri, na bungim yupela ausait long ol kantri we yupela i bin bruk nabaut long ol. Na Mi bai stap holi insait long yupela long ai bilong ol haiden.
Na yupela bai save long Mi stap BIKPELA, taim Mi bai bringim yupela insait long hap bilong Isrel, insait long dispela kantri Mi litimapim han bilong Mi long en bilong givim dispela long ol tumbuna papa bilong yupela.
Na long dispela hap yupela bai tingim gen ol pasin bilong yupela, na olgeta samting yupela i bin mekim, we yupela i bin kamap doti long en. Na yupela bai les olgeta long yupela yet long ai bilong yupela yet long olgeta dispela pasin nogut yupela i bin mekim.
Na yupela bai save long Mi stap BIKPELA, taim Mi bin pait strong wantaim yupela bilong tingim nem bilong Mi, i no bilong bihainim ol pasin nogut bilong yupela, o bilong bihainim ol bagarap pasin bilong yu, O yupela hauslain bilong Isrel, GOD Bikpela i tok.
¶ Na moa tu tok bilong BIKPELA i kam long mi, i spik,
Pikinini man bilong man, strongim pes bilong yu go daun long hap saut, na lusim tok bilong yu i go long hap saut, na autim tok profet i birua long bikbus bilong ples kunai bilong hap saut.
Na tokim bikbus bilong hap saut, Harim tok bilong BIKPELA. GOD Bikpela i tok olsem, Lukim, Mi bai kirapim wanpela paia insait long yu, na em bai kaikai olgeta olgeta wan wan diwai i grinpela insait long yu, na olgeta wan wan diwai i drai. Dispela paia i paia moa bai i no inap dai, na olgeta pes long hap saut i go long hap not bai kuk insait long en.
Na olgeta man bai luksave long Mi BIKPELA i bin kirapim dispela. Em bai i no inap dai.
Nau mi tok, Ah GOD Bikpela! Ol i toktok long sait bilong mi, Ating i yes long em i toktok long ol tok piksa tasol?