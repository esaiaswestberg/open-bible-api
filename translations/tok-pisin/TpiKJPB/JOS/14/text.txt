¶ Na ol dispela em ol dispela kantri, ol pikinini bilong Isrel i kisim long samting papa i givim pikinini long dispela hap bilong Kenan, dispela pris Eleasar, na Josua, pikinini man bilong Nun, na ol het bilong ol papa bilong ol lain bilong ol pikinini bilong Isrel, i tilim bilong samting papa i givim pikinini i go long ol.
Long satu samting papa i givim pikinini bilong ol i stap, olsem BIKPELA i tok strong long han bilong Moses, bilong dispela nainpela lain, na bilong hap lain.
Long wanem, Moses i bin givim samting papa i givim pikinini long tupela lain na hap lain long hapsait long Jordan. Tasol long ol lain Livai em i no givim wanpela samting papa i givim pikinini namel long ol.
Long wanem, ol pikinini bilong Josep em i tupela lain, Manasa na Ifraim. Olsem na ol i no givim hap long ol lain Livai long dispela hap, ol biktaun long stap long en tasol, wantaim ol ples arere bilong ol biktaun bilong ol bulmakau samting bilong ol na bilong ol kago bilong ol.
Olsem BIKPELA i tok strong long Moses, olsem tasol ol pikinini bilong Isrel i mekim, na ol i brukim dispela hap.
¶ Nau ol pikinini bilong Juda i kam long Josua long Gilgal. Na Kelep, pikinini man bilong man Kenes Jefune, i tokim em, Yu save long samting BIKPELA i tokim man bilong God Moses, long sait bilong mi na yu long Kedes-bania.
Mi gat 40 krismas taim Moses, wokboi bilong BIKPELA, i salim mi i lusim Kedes-bania i go long lukstil long dispela hap. Na mi bringim em tok gen olsem em i stap long bel bilong mi.
Tasol ol brata bilong mi husat i go antap wantaim mi i mekim bel bilong ol manmeri i kuk i kamap olsem wara. Tasol mi bihainim BIKPELA, God bilong mi, olgeta.
Na Moses i wokim strongpela promis long dispela de, i spik, Tru tumas, dispela hap we tupela lek bilong yu i bin wokabaut antap long en bai stap bilong yu samting papa i givim pikinini, na bilong ol tumbuna pikinini bilong yu bilong oltaim oltaim, bilong wanem, yu bin bihainim BIKPELA, God bilong mi, olgeta.
Na nau, lukim, BIKPELA i bin mekim mi stap laip yet, olsem Em i tok, dispela 45 yia, yes, i stat long taim BIKPELA i tokim dispela tok i go long Moses inap long nau, taim ol pikinini bilong Isrel i raun nating long ples i no gat man. Na nau, harim, tude mi gat 85 krismas.
Nau yet mi stap strong tude wankain olsem mi stap long dispela de Moses i salim mi. Wankain olsem strong bilong mi i stap long taim bipo, yes, olsem tasol strong bilong mi i stap nau, bilong bikpela pait, long go ausait, na long kam insait wantaim.
Olsem na nau givim mi dispela maunten, dispela we BIKPELA i tokim mi long en long dispela de. Long wanem, yu harim pinis long dispela de long ol lain Anak i stap long hap olsem wanem, na long ol biktaun i stap bikpela na i gat banis. Sapos i olsem long BIKPELA bai stap wantaim mi, orait mi bai inap long ranim ol i go ausait, olsem BIKPELA i tok.
Na Josua i blesim em, na givim long Kelep, pikinini man bilong Jefune, Hibron, bilong wanpela samting papa i givim pikinini.
Olsem na Hibron i kamap samting papa i givim pikinini long Kelep, pikinini man bilong man Kenes Jefune, i go inap long tude, bilong wanem, em i bihainim olgeta BIKPELA, God bilong Isrel.
Na nem bilong Hibron bipo em i Kiriat-arba. Dispela Arba em i wanpela bikman tru namel long ol lain Anak. Na dispela hap i gat malolo long bikpela pait.