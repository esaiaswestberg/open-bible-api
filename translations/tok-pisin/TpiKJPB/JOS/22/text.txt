¶ Nau Josua i singautim ol lain Ruben, na ol lain Gat, na hap lain bilong Manasa.
Na em i tokim ol, Yupela i bin holimpas olgeta dispela tok Moses, wokboi bilong BIKPELA, i tok strong long yupela. na yupela i bin bihainim nek bilong mi long olgeta samting mi tok strong long yupela.
Yupela i no bin lusim ol brata bilong yupela dispela planti de i kam inap long tude, tasol yupela i bin holimpas wok bilong tok strong bilong BIKPELA, God bilong yupela.
Na nau BIKPELA, God bilong yupela, i bin givim malolo long ol brata bilong yupela, olsem Em i promis pinis long ol. Olsem na nau yupela go bek, na karim yupela yet long ol haus sel bilong yupela, na go long hap bilong holimpas bilong yupela, dispela Moses, wokboi bilong BIKPELA, i givim yupela long hapsait long Jordan.
Tasol hatwok long was gut strong long yupela i bihainim tok strong na lo, dispela Moses, wokboi bilong BIKPELA, i givim tok long yupela, long laikim tru BIKPELA, God bilong yupela, na long wokabaut insait long olgeta rot bilong Em, na long holimpas ol tok strong bilong Em, na long holimpas Em strong, na long bihainim Em wantaim olgeta bel bilong yupela na wantaim olgeta tewel bilong yupela.
Olsem na Josua i blesim ol, na salim ol i go. Na ol i go long ol haus sel bilong ol.
Nau long wanpela namba tu hap bilong lain Manasa Moses i bin givim hap bilong holimpas long Basan. Tasol i go long arapela hap bilong en Josua i givim namel long ol brata bilong ol long dispela sait long Jordan i go long hap wes. Na taim Josua i salim ol i go tu long ol haus sel bilong ol, nau em i blesim ol.
Na em i tokim ol, i spik, Yupela go bek wantaim planti mani samting long ol haus sel bilong yupela, na wantaim planti bulmakau samting, wantaim silva, na wantaim gol, na wantaim bras, na wantaim ain, na wantaim planti klos. Brukim dispela kago bilong pait bilong ol birua bilong yupela wantaim ol brata bilong yupela.
Na ol pikinini bilong Ruben na ol pikinini bilong Gat na hap lain bilong Manasa i go bek, na lusim ol pikinini bilong Isrel ausait long Sailo, dispela i stap long hap graun bilong Kenan, long go long kantri bilong Gileat, long hap bilong holimpas bilong ol, we ol i holimpas long ol, bilong bihainim tok bilong BIKPELA long han bilong Moses.
¶ Na taim ol i kamap long ol hap arere bilong Jordan, dispela i stap long hap graun bilong Kenan, ol pikinini bilong Ruben na ol pikinini bilong Gat na hap lain bilong Manasa i wokim long dispela hap wanpela alta klostu long Jordan, wanpela bikpela alta long lukluk long en.
Na ol pikinini bilong Isrel i harim tok olsem, Lukim, ol pikinini bilong Ruben na ol pikinini bilong Gat na hap lain bilong Manasa i bin wokim wanpela alta i pas klostu long hap graun bilong Kenan, long ol hap arere bilong Jordan, long pasis bilong ol pikinini bilong Isrel.
Na taim ol pikinini bilong Isrel i harim long dispela, olgeta bilong bung bilong ol manmeri bilong ol pikinini bilong Isrel i bungim ol yet wantaim long Sailo, long go antap long bikpela pait i birua wantaim ol.
Na ol pikinini bilong Isrel i salim i go long ol pikinini bilong Ruben, na long ol pikinini bilong Gat, na long hap lain bilong Manasa, i go long dispela hap bilong Gileat, Finias, pikinini man bilong pris Eleasar,
Na wantaim em tenpela hetman, bilong olgeta wan wan nambawan hauslain wanpela hetman namel long olgeta hauslain bilong Isrel. Na olgeta wan wan em i wanpela het bilong hauslain bilong ol tumbuna papa bilong ol namel long ol tausen bilong Isrel.
Na ol i kamap long ol pikinini bilong Ruben, na long ol pikinini bilong Gat, na long hap lain bilong Manasa, i kam long dispela hap bilong Gileat, na ol i toktok wantaim ol, i spik,
Olgeta bung bilong ol manmeri bilong BIKPELA i tok olsem, Dispela em i wanem kain pasin bilong sakim lo long yupela i bin mekim i birua long God bilong Isrel, long tanim na lusim pasin bilong bihainim BIKPELA tude, long dispela, yupela i bin wokim bilong yupela wanpela alta, inap long yupela i ken bikhet tude i birua long BIKPELA?
Ating sin nogut bilong Peor em i liklik tumas long yumi, dispela yumi i no klin yet long en inap long tude, maski i gat wanpela sik nogut i kamap long bung bilong ol manmeri bilong BIKPELA,
Tasol long yupela i mas tanim na lusim tude pasin bilong bihainim BIKPELA? Na em bai stap olsem, taim yumi luksave long yupela i bikhet tude i birua long BIKPELA, long tumora Em bai belhat tru wantaim olgeta bung bilong ol manmeri bilong Isrel.
Tasol, sapos dispela hap bilong holimpas bilong yupela i no klin, orait yupela kalap i go hapsait long dispela hap bilong holimpas bilong BIKPELA, we haus sel holi bilong BIKPELA i stap long en, na kisim holimpas namel long mipela. Tasol yupela i no ken bikhet i birua long BIKPELA, o bikhet i birua long mipela, long yupela i wokim wanpela alta i narapela long alta bilong BIKPELA, God bilong yumi.
Ating i yes long Ekan, pikinini man bilong Sera, i mekim wanpela pasin bilong sakim lo long samting i tambu olgeta, na belhat tru i pundaun antap long olgeta bung bilong ol manmeri bilong Isrel? Na dispela man i no dai olgeta em wanpela long sin nogut bilong em.
¶ Nau ol pikinini bilong Ruben na ol pikinini bilong Gat na hap lain bilong Manasa i bekim, na tokim ol het bilong ol tausen bilong Isrel,
God BIKPELA bilong ol god, God BIKPELA bilong ol god, Em i save, na Isrel bai save. Sapos dispela em i bikhet pasin, o sapos dispela i kalapim lo i birua long BIKPELA, ( yupela i no ken kisim bek mipela tude,)
Long mipela i bin wokim bilong mipela wanpela alta long tanim na lusim pasin bilong bihainim BIKPELA, o sapos em i long ofaim antap long en ofa i kuk olgeta o ofa bilong kaikai, o sapos em i bilong ofaim ol ofa bilong givim bel isi antap long en, larim BIKPELA Em yet i ken strong long askim long en.
Na sapos i yes long mipela i bin mekim dispela moa bilong pretim dispela samting, i spik, Long taim bihain ol tumbuna pikinini bilong yupela i ken toktok long ol tumbuna pikinini bilong mipela, i spik, Yupela i gat wanem wok wantaim BIKPELA, God bilong Isrel?
Long wanem, BIKPELA i bin mekim Jordan wanpela hap arere namel long mipela na yupela, yupela ol pikinini bilong Ruben na ol pikinini bilong Gat. Yupela i no gat hap long BIKPELA. Olsem na ol tumbuna pikinini bilong yupela bai mekim ol tumbuna pikinini bilong mipela long lusim pasin bilong pret long BIKPELA.
Olsem na mipela i tok, Nau yumi redim long wokim wanpela alta, i no bilong ofa i kuk olgeta, o bilong sakrifais,
Tasol long em i ken stap wanpela witnes namel long mipela, na yupela, na ol lain tumbuna bilong yumi i kam bihain long yumi, inap long yumi ken wokim wok bilong BIKPELA long ai bilong Em wantaim ol ofa i kuk olgeta bilong yumi, na wantaim ol sakrifais bilong yumi, na wantaim ol ofa bilong givim bel isi bilong yumi, inap long ol tumbuna pikinini bilong yupela i no ken tokim ol tumbuna pikinini bilong mipela long taim bihain olsem, Yupela i no gat wanpela hap insait long BIKPELA.
Olsem na mipela i tok pinis, long em bai stap olsem, taim ol bai tok olsem long mipela o long ol lain tumbuna bilong mipela long taim bihain, long mipela i ken tok gen, Lukim pasin bilong alta bilong BIKPELA, dispela ol tumbuna papa bilong mipela i wokim, i no bilong ofa i kuk olgeta, o ol sakrifais, tasol em i stap wanpela witnes namel long mipela na yupela.
I no ken tru long mipela i ken bikhet i birua long BIKPELA, na tanim tude long lusim pasin bilong bihainim BIKPELA, long wokim wanpela alta bilong ol ofa i kuk olgeta, bilong ol ofa bilong kaikai, o bilong ol sakrifais, i narapela long alta bilong BIKPELA, God bilong yumi, dispela i stap long ai bilong haus sel holi bilong Em.
¶ Na taim pris Finias, na ol hetman bilong bung bilong ol manmeri na ol het bilong ol tausen bilong Isrel husat i stap wantaim em i harim ol dispela toktok ol pikinini bilong Ruben na ol pikinini bilong Gat na ol pikinini bilong Manasa i tok, em i amamasim bel bilong ol.
Na Finias, pikinini man bilong pris Eleasar, i tok long ol pikinini bilong Ruben, na long ol pikinini bilong Gat, na long ol pikinini bilong Manasa, Tude mipela i kisim save long BIKPELA i stap namel long yumi, bilong wanem, yupela i no bin mekim dispela samting bilong sakim lo i birua long BIKPELA. Nau yupela i bin kisim bek ol pikinini bilong Isrel ausait long han bilong BIKPELA.
Na Finias, pikinini man bilong pris Eleasar, na ol hetman, i go bek i lusim ol pikinini bilong Ruben, na i lusim ol pikinini bilong Gat, i go ausait long dispela hap bilong Gileat, long dispela hap bilong Kenan, long ol pikinini bilong Isrel, na bringim tok long ol gen.
Na dispela samting i amamasim bel bilong ol pikinini bilong Isrel. Na ol pikinini bilong Isrel i blesim God, na ol i no gat tingting long go antap long pait birua long ol long pait, long bagarapim dispela hap graun olgeta we ol pikinini bilong Ruben na Gat i stap long en.
Na ol pikinini bilong Ruben na ol pikinini bilong Gat i kolim dispela alta Ed. Long wanem, em bai stap wanpela witnes namel long mipela long BIKPELA em i God.