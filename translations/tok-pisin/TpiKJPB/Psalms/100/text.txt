¶ Yupela olgeta hap graun, yupela i mas mekim nois bilong amamas tru i go long BIKPELA.
Yupela i mas mekim wok bilong BIKPELA wantaim pasin bilong belgut. Yupela i mas kam long pes bilong Em wantaim pasin bilong singim song.
Yupela i mas save, BIKPELA Em i God. Em dispela Man i bin wokim yumi, na i no yumi yet i bin wokim yumi. Yumi stap ol manmeri bilong Em na ol sipsip bilong ples gras bilong Em.
Yupela i mas go insait long ol dua bilong banis bilong Em wantaim pasin bilong givim tenkyu. Na yupela i mas go long ol ples op insait long banis bilong Em wantaim pasin bilong litimapim nem bilong Em. Yupela i mas tok tenkyu long Em na blesim nem bilong Em.
Long wanem, BIKPELA em i gutpela. Sori bilong Em i bilong oltaim oltaim. Na tok tru bilong Em i stap strong yet inap long olgeta lain tumbuna.