¶ Long hevi bilong mi, mi bin singaut long BIKPELA. Na Em i bin harim mi.
O BIKPELA, Yu mas tekewe tewel bilong mi long maus i tok giaman na long tang i laik trikim man.
Ol i ken givim wanem samting long yu? O ol i ken mekim wanem long yu, yu tang i save giaman?
Ol i ken givim ol spia i sap tumas bilong ol strongpela man, wantaim ol hatpela hap bilong diwai junipa i kuk long paia.
¶ Mi mas lukaut sapos mi sindaun i stap long Mesek na bai mi sindaun i stap long ol haus sel bilong Kedar!
Tewel bilong mi i bin sindaun i stap longpela taim wantaim man i no laikim tru bel isi.
Mi stap bilong bihainim bel isi. Tasol taim mi toktok, ol i stap long sait bilong kirapim bikpela pait.