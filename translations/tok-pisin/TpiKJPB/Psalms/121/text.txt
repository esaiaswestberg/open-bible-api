¶ Bai mi litimapim ai bilong mi i go long ol liklik maunten, helpim i kam long dispela hap.
Helpim bilong mi i kam long BIKPELA, Em i bin wokim heven na dispela graun.
Bai Em i no larim lek bilong yu i surik. Man i lukautim yu bai Em i no slip i dai.
Harim, Man i was long Israel, bai Em i no kamap ai hevi na bai Em i no slip.
BIKPELA em i Man bilong was long yu. BIKPELA em i ples kol bilong yu long han sut bilong yu.
San bai i no paitim yu long de, na mun bai i no paitim yu long nait.
BIKPELA bai lukautim yu long lusim ol samting nogut. Em bai lukautim i stap tewel bilong yu.
BIKPELA bai i lukautim yu taim yu go ausait na taim yu kam insait, i stat long nau, na yes, inap long oltaim oltaim.