¶ Ol man i bilip bilong ol long BIKPELA bai i stap olsem maunten Saion, man i no inap surikim em, nogat. Em i stap oltaim oltaim.
Olsem ol maunten i stap nabaut long Jerusalem, olsem tasol BIKPELA i stap nabaut long ol manmeri bilong En, i stat long nau, yes na i go inap oltaim oltaim.
Long wanem bai kanda bilong man i nogut tru i no stap long hap samting bilong stretpela man. Nogut ol stretpela man i putim han bilong ol i go long sin nogut.
¶ O BIKPELA, Yu mas mekim gutpela pasin long ol man i stap gutpela, na long ol man i stap stretpela long ol bel bilong ol.
Na bilong kain man i tanim i go arere long ol rot bilong ol i krungut, Bikpela bai stiaim ol i go wantaim ol wokman bilong sin nogut. Tasol bel isi bai stap antap long Israel.