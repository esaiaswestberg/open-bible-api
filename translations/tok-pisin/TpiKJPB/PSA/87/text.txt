¶ Ol as ston bilong Em i stap long ol maunten holi.
BIKPELA i laikim tru ol dua bilong banis bilong Saion moa long Em i laikim olgeta haus bilong Jekop.
O biktaun bilong God, ol i mekim toktok i givim glori long yu. Sela.
¶ Bai mi toktok long Rehap na Babilon long ol man i save long mi. Lukim Filistia na Taia wantaim Itiopia. Mama bilong dispela man i bin karim em long dispela hap.
Na bai ol i tok olsem long Saion, Dispela man na dispela arapela man ol mama bilong tupela i bin karim tupela long en. Na Man i Antap Tru Em yet bai i strongim em.
Taim BIKPELA i raitim nem bilong ol manmeri, bai Em i kaunim dispela man olsem mama bilong em i bin karim em long dispela hap. Sela.
Ol man bilong singim song wantaim ol man bilong paitim musik bai i stap long dispela hap. Olgeta as wara bilong mi i stap long yu.