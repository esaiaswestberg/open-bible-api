¶ O BIKPELA, inap hamas taim bai Yu lusim tingting long mi? Inap oltaim? Inap hamas taim bai Yu haitim pes bilong Yu long mi?
Inap hamas taim bai mi kisim tok helpim long tewel bilong mi? Olgeta de mi gat bel hevi long bel bilong mi. Inap hamas taim bai ol i litimapim birua bilong mi antap long mi?
O BIKPELA God bilong mi, Yu mas tingim na skelim mi na harim mi. Yu mas givim lait long ai bilong mi. Nogut mi slip long slip bilong i dai pinis.
Nogut birua bilong mi i tok, Mi bin winim em. Nogut ol man i givim hevi long mi ol i amamas tru taim mi surik bek.
Tasol mi bin putim bilip bilong mi long sori bilong Yu. Bel bilong mi bai amamas tru long dispela kisim bek bilong Yu.
Bai mi singim song long BIKPELA, long wanem Em i bin tilim planti gutpela samting long mi.