¶ BIKPELA, husat bai i stap long haus sel holi bilong Yu? Husat bai i sindaun i stap long liklik maunten holi bilong Yu?
I olsem, man i save wokabaut stret na mekim wok i stretpela, na man i mekim tok tru long bel bilong en.
Em man i no tok baksait long tang bilong en, na i no mekim nogut long man i stap klostu long en, na i no mekim tok I givim sem long man i stap klostu long en.
Long ai bilong en, em i no tingim man i nogut tru I samting nating. Tasol em i save givim ona long ol man i pret long BIKPELA. Em man i save tok tru antap, na i no senis, maski em i kisim bagarap.
Em man i no putim mani bilong em bilong kisim winmani long dinau. Na em i no kisim pe bilong mekim birua pasin long man i no bin mekim rong. Man i mekim ol dispela samting, bai em i no surik bek, nogat tru.