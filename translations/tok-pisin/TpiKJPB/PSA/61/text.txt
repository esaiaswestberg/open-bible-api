¶ O God, Yu mas harim singaut bilong mi. Yu mas putim ia long prea bilong mi.
Long arere bilong dispela graun bai mi singaut long Yu, taim bel bilong mi i laik i dai. Yu mas go pas long mi long dispela bikpela ston i antap na i winim mi.
Long wanem Yu bin i stap ples bilong mi stap gut, na strongpela taua long hait long pes bilong ol birua.
Bai mi stap long haus sel holi bilong Yu oltaim oltaim. Bai mi bilip bilong mi long ol wing bilong Yu i karamapim mi. Sela.
¶ Long wanem, O God, Yu bin harim ol strongpela promis bilong mi. Yu bin givim mi dispela samting ol man i pret long nem bilong Yu ol i holim.
Bai Yu mekim laip bilong king i longpela moa, na ol yia bilong en i olsem taim bilong planti lain manmeri.
Em bai stap oltaim oltaim long ai bilong God. O redim sori na tok tru, dispela i ken lukautim em i stap.
Olsem na bai mi singim song oltaim oltaim bilong litimapim nem bilong Yu. Bai mi ken inapim ol tok tru antap bilong mi long olgeta wan wan de.