¶ BIKPELA, Yu mas helpim mipela. Long wanem, man i mekim pasin God i makim em i no stap moa. Long wanem mipela i no lukim ol man yu inap bilip long ol i stap namel long ol pikinini bilong ol man.
Olgeta wan wan man i mekim toktok nating wantaim man i stap klostu long em. Long maus i mekim tok gris na long pasin bilong tupela bel ol i mekim toktok.
BIKPELA bai i rausim olgeta maus i tok gris wantaim tang i mekim toktok long ol hambak samting.
Ol i bin tok, Long tang bilong mipela, bai mipela i win. Maus bilong mipela i bilong mipela yet. Husat i stap bikpela antap long mipela?
BIKPELA i tok, Nau bai Mi kirap bilong helpim ol rabisman i karim hevi na bilong helpim ol man i sot long samting na i krai olsem man i gat pen. Bai Mi putim em long gutpela ples i stap hait long pes bilong man i tok bilas long em.
Ol tok bilong BIKPELA i ol tok I klinpela tru. Olsem silva ol i bin klinim long aven bilong graun Em i bin klinim ol sevenpela taim.
O BIKPELA, bai Yu lukautim ol. Bai Yu mekim ol i stap gut, i stat long taim bilong dispela lain manmeri na i go inap oltaim oltaim.
Ol man i nogut tru i wokabaut long olgeta sait, taim ol i litimapim ol man i nogut olgeta.