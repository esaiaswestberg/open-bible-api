¶ BIKPELA i man bilong lukautim mi olsem mi stap sipsip bilong Em. Bai mi no sot long wanpela samting.
Em i mekim mi slip long ol hap i gat grinpela gras. Em i go pas long mi klostu long ol wara i stap isi.
Em i mekim tewel bilong mi i kamap strong gen. Bilong givim ona long nem bilong Em, Em i go pas long mi long ol liklik rot bilong stretpela pasin.
Yes, sapos mi wokabaut long ples daun bilong tewel bilong i dai pinis, bai mi no pret long wanpela samting nogut. Long wanem Yu stap wantaim mi. Kanda bilong Yu na stik bilong wokabaut bilong Yu, tupela i givim bel isi long mi.
Yu save redim tebol long pes bilong mi na long ai bilong ol birua bilong mi. Yu save welim het bilong mi long wel. Kap bilong mi i pulap na i kapsait.
Tru tumas, gutpela pasin na sori bai bihainim mi olgeta de bilong laip bilong mi. Na mi bai stap long haus bilong BIKPELA oltaim oltaim.