¶ Taim BIKPELA i bin tanim gen ol manmeri bilong Saion i stap kalabus, orait yumi stap olsem ol man i driman.
Na maus bilong yumi i bin pulap long lap, na tang bilong yumi i pulap long singim song. Na namel long ol haiden ol i bin tok, BIKPELA i bin mekim ol bikpela samting bilong helpim ol.
BIKPELA i bin mekim ol bikpela samting bilong helpim yumi. Yumi mas belgut long dispela.
¶ O BIKPELA, Yu mas tanim gen kalabus bilong mipela, olsem ol liklik wara long hap saut i save tanim.
Ol manmeri i tromoi nabaut pikinini kaikai long pasin bilong aiwara i pundaun, bai ol i kamautim long pasin bilong amamas tru.
Man i karim i go pikinini kaikai i dia tumas na em i krai, tru tumas bai em i kam gen wantaim amamas tru na bringim ol mekpas i kam wantaim em.