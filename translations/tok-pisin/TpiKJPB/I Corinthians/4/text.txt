¶ Larim man kaunim mipela olsem, olsem ol wokman bilong Kraist, na ol man bilong lukautim ol samting hait bilong God.
Na moa tu ol i strong long ol man bilong lukautim samting, long ol i mas lukim man olsem man yu inap bilip long em.
Tasol long mi em i wanpela liklik samting tru long yupela i ken jasim mi, o long pasim bilong jasim bilong man. Yes, mi no jasim mi yet.
Long wanem, mi no save long wanpela samting long mi yet. Tasol dispela hia i no mekim mi stretpela. Tasol em husat i jasim mi em Bikpela.
Olsem na no ken jasim wanpela samting bipo long taim bilong en, inap long taim Bikpela i kam, husat bai bringim long lait ol samting hait bilong tudak, na husat bai mekim i kamap ples klia ol tingting bel i givim wantaim. Na nau bai God i givim biknem long olgeta wan wan man.
Na ol dispela samting, ol brata, mi gat long wanpela piksa mi putim i go long mi yet na long Apolos long tingim yupela. Inap long yupela i ken lainim long mipela long yupela i no ken tingim long ol man antap long dispela samting i stap long rait pinis, inap long i no ken gat wanpela bilong yupela i bikhet bilong wanpela i birua long narapela.
¶ Long wanem, husat i mekim yu narakain long narapela? Na yu gat wanem samting long yu no bin kisim? Nau sapos yu bin kisim dispela, bilong wanem yu glori, olsem yu no bin kisim dispela?
Nau yupela i pulap, nau yupela i maniman, yupela i bin bosim kingdom olsem ol king taim mipela i no stap. Na long mi, gutpela moa em i laik bilong God long yupela i bin bosim kingdom, inap long mipela tu i ken bosim kingdom wantaim yupela.
Long wanem, mi ting olsem long God i bin putim mipela ol aposel i go las, samting olsem em i makim mipela long dai. Long wanem, mipela i kamap wanpela samting bilong lukluk long en long dispela graun, na long ol ensel, na long ol man.
Mipela i stap ol krankiman long tingim Kraist, tasol yupela i gat save tru insait long Kraist. Mipela i no gat strong, tasol yupela i gat strong. Yupela i gat ona, tasol ol man i tingim olsem mipela i samting nating.
Yes, inap long dispela aua nau mipela i hangre, na nekdrai, na skin nating wantaim, na ol i paitim mipela, na mipela i no gat ples stret bilong sindaun long en.
Na mipela i hatwok, taim mipela i wok wantaim ol han bilong mipela yet. Taim ol i sutim tok nogut, mipela i blesim. Taim ol i givim hevi, mipela i karim dispela.
Taim ol i bagarapim nem bilong mipela, mipela i mekim strongpela askim. Mipela i kamap olsem doti tru bilong dispela graun, na stap ol pipia bilong tromoi bilong olgeta samting i kam inap long tude.
¶ Mi no raitim ol dispela samting long givim sem long yupela, tasol olsem ol pikinini man i stap klostu tru long bel bilong mi, mi tok lukaut long yupela.
Long wanem, maski yupela i gat 10,000 tisa insait long Kraist, yet yupela i no gat planti papa. Long wanem, insait long Kraist Jisas mi bin kamapim yupela long wok bilong gutnius.
Olsem na mi askim yupela plis strong, yupela i mas stap ol man bilong bihainim mi.
¶ Long dispela as mi bin salim Timoti long yupela, husat i pikinini man i stap klostu tru long bel bilong mi, na man insait long Bikpela yu inap bilip long em, husat bai mekim yupela long holim tingting long ol dispela pasin bilong mi i stap insait long Kraist, olsem mi skulim long olgeta wan wan hap insait long olgeta wan wan sios.
Nau sampela i bikhet, olsem ol i ting mi no gat laik long kam long yupela.
Tasol mi bai kam long yupela klostu nau, sapos Bikpela i laik, na mi bai save, i no toktok bilong ol husat i bikhet, tasol dispela pawa.
Long wanem, kingdom bilong God i no stap long toktok, tasol long pawa.
Yupela i laikim wanem? Bai mi kam long yupela wantaim stik, ol long laikim tru, na long spirit bilong pasin bilong stap isi?