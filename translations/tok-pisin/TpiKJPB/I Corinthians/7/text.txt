¶ Nau long sait bilong ol samting we yupela i raitim mi long en. Em i gutpela long man i no tasim meri.
Tasol, long abrusim pamuk pasin, larim olgeta wan wan man i ken gat meri bilong em yet, na larim olgeta wan wan meri i ken gat man bilong em yet.
Larim maritman i ken mekim gutpela samting em i mas mekim i go long meri bilong em. Na wankain olsem tu maritmeri i mas mekim long man bilong em.
Maritmeri i no gat pawa long bodi bilong em yet, tasol man bilong em. Na wankain olsem tu maritman i no gat pawa long bodi bilong em yet, tasol meri bilong em.
Yupela i no ken pasim bodi wanpela i go long arapela, sapos yutupela i no tok yes long mekim long taim yupela i makim, inap long yupela i ken givim yupela yet long pasin bilong tambuim kaikai na prea. Na bihain kam pas wantaim gen, inap long Seten i no ken traim yupela taim yupela i no inap long bosim bodi gut.
Tasol mi toktok long dispela bikos God i larim mi, na i no bilong wanpela tok strong.
Long wanem, mi gat laik long olgeta man, yes, i ken stap olsem mi yet. Tasol olgeta wan wan man i gat presen bilong em i stret i kam long God, wanpela i bihainim dispela pasin, na narapela i bihainim dispela.
Olsem na mi tokim ol lain i no marit na ol meri man bilong ol i dai pinis, Em i gutpela long ol sapos ol i stap, yes, olsem mi.
Tasol sapos ol i no inap bosim gut bodi, larim ol i ken marit. Long wanem, em i gutpela moa long marit long bel i ken kuk.
¶ Na long ol lain i marit mi tok strong, tasol i no mi, tasol Bikpela, Maritmeri i no ken lusim man bilong em.
Tasol na sapos em i lusim em, larim em stap yet meri i no marit, o em i mas kamap wanbel gen wantaim man bilong em. Na maritman i no ken rausim i go meri bilong em.
Tasol long ol arapela mi toktok, i no Bikpela. Sapos wanpela brata i gat meri husat i no bilip, na meri i amamas long stap wantaim em, em i no ken rausim em i go.
Na maritmeri husat i gat man bilong em husat i no bilip, na sapos man i amamas long stap wantaim em, em i no ken lusim em.
Long wanem, maritman i no gat bilip i kamap holi long meri bilong em, na maritmeri i no gat bilip i kamap holi long man bilong em. Sapos nogat, ol pikinini bilong yupela i no klin. Tasol nau ol i stap holi.
Tasol sapos em husat i no gat bilip i go, larim em i go. Wanpela brata o susa i no stap aninit long kalabus long ol dispela kain hevi. Tasol God i bin singautim yumi long bel isi.
Long wanem, yu save wanem, O maritmeri, long yu bai kisim bek man bilong yu o nogat? O yu save olsem wanem, O maritman, long yu bai kisim bek meri bilong yu o nogat?
¶ Tasol olsem God i bin tilim long olgeta wan wan man, olsem Bikpela i bin singautim olgeta wan wan, olsem tasol larim em wokabaut. Na mi makim olsem insait long olgeta sios.
Ating God i singautim wanpela man taim em i katim skin pinis? No ken larim em i kamap man i no katim skin. Ating God i bin singautim wanpela man taim em i no katim skin pinis? No ken larim em katim skin.
Pasin bilong katim skin em i samting nating, na pasin bilong i no katim skin em i samting nating, em i pasin bilong bihainim ol tok strong bilong God tasol.
Larim olgeta wan wan man stap yet insait long dispela wankain singaut we em i stap taim God i singautim em.
Ating God i singautim yu taim yu stap wanpela wokboi? No ken wari long en. Tasol sapos yu ken kamap fri, mobeta yu yusim dispela.
Long wanem, em husat God i singautim insait long Bikpela, taim em i stap wokboi, em i friman bilong Bikpela. Wankain olsem tu em husat God i singautim, taim em i stap fri, em i wokboi bilong Kraist.
God i baim yupela wantaim wanpela pe. Yupela i no ken stap ol wokboi bilong ol man.
Ol brata, larim olgeta wan wan man, we God i singautim em long en, stap yet insait long en wantaim God.
¶ Nau long sait bilong ol meri i no bin slip wantaim man mi no gat wanpela tok strong i kam long Bikpela. Tasol mi givim tingting bilong mi, olsem wanpela husat i bin kisim sori bilong Bikpela long stap man yu inap bilip long em.
Olsem na mi ting olsem long dispela em i gutpela long dispela bikpela wari bilong nau, mi tok, long em i gutpela bilong wanpela man long stap olsem.
Ating yu pas pinis long wanpela meri? No ken painim rot long lusim em. Ating meri bilong yu i lusim yu pinis? No ken painim wanpela meri.
Tasol na sapos yu marit gen, yu no bin mekim sin. Na sapos wanpela meri i no bin slip wantaim man i marit, em i no bin mekim sin. Tasol kain lain olsem bai gat trabel long sait bilong bodi. Tasol mi soim sori long yupela.
Tasol mi mekim dispela tok, ol brata, taim i sot. Em i stap yet, long ol husat i gat ol meri bai stap olsem ol i no gat wanpela,
Na ol husat i krai tru, olsem ol i no bin krai tru, na ol husat i wokim amamas tru, olsem ol no bin wokim amamas tru, na ol husat i baim samting, olsem ol i no holimpas samting,
Na ol husat i yusim dispela graun, olsem ol i no bagarapim dispela nogut. Long wanem, pasin bilong dispela graun i wok long pinis olgeta.
Tasol mi gat laik long yupela i no ken wari. Em husat i no marit i wari long ol dispela samting i bilong Bikpela, long em i ken amamasim bel bilong Bikpela olsem wanem.
Tasol em husat i marit i wari long ol dispela samting i bilong dispela graun, long em i ken amamasim bel bilong meri bilong em olsem wanem.
Maritmeri na meri i no bin slip wantaim man i narakain tu. Meri i no marit i wari long ol samting bilong Bikpela, inap long em i ken stap holi long bodi na long spirit wantaim. Tasol meri husat i marit i wari long ol samting bilong dispela graun, long em i ken amamasim bel bilong man bilong em olsem wanem.
Na dispela mi toktok bilong helpim yupela yet. I no long mi ken tromoi wanpela trap antap long yupela, tasol bilong dispela samting i fit tru, na long yupela i ken givim ia long Bikpela taim i no gat arapela samting i kisim tingting.
¶ Tasol sapos wanpela man i ting long wokabaut bilong em yet i no fit tru long meri bilong em i no bin slip wantaim man, sapos meri i abrusim nambawan hap bilong ol krismas bilong em, na nid i strong long en olsem, larim em mekim wanem samting em i laik, em i no mekim sin. Larim ol i ken marit.
Tasol em husat i sanap strong insait long bel bilong em, taim em i no gat nid, tasol em i gat pawa long bosim laik bilong em yet, na em i bin tokaut strong olsem insait long bel bilong em long em bai lukautim meri bilong em i no bin slip wantaim man, em i mekim gutpela.
Olsem na nau em husat i givim meri long marit i mekim gutpela. Tasol em husat i no givim meri long marit i mekim pasin i gutpela moa.
¶ Maritmeri i kalabus long lo taim man bilong em i stap laip. Tasol sapos man bilong em i dai pinis, em i fri long maritim husat em i laik, insait long Bikpela tasol.
Tasol em i amamas moa sapos em i stap olsem, i bihainim tingting bilong mi. Na mi ting tu long mi gat Spirit bilong God.