¶ Olsem na yu, pikinini man bilong man, autim tok profet i birua long Gog, na tok, GOD Bikpela i tok olsem, Lukim, Mi stap birua bilong yu, O Gog, nambawan hetman bilong Mesek na Tubal.
Na Mi bai tanim yu bek, na lusim namba sikis hap bilong yu tasol, na Mi bai mekim yu long kam antap long ol hap bilong hap not, na Mi bai bringim yu antap long ol maunten bilong Isrel.
Na Mi bai paitim banara bilong yu ausait long han kais bilong yu, na Mi bai mekim ol spia bilong yu long pundaun ausait long han sut bilong yu.
Yu bai pundaun antap long ol maunten bilong Isrel, yu, na olgeta liklik ami bilong yu, na ol manmeri husat i stap wantaim yu. Mi bai givim yu i go long olgeta wan wan kain pisin i kaikai abus wantaim bikpela hangre, na long ol animal bilong ples kunai long ol i ken kaikai yu olgeta.
Yu bai pundaun antap long ples kunai i op. Long wanem, Mi bin toktok long en, GOD Bikpela i tok.
Na Mi bai salim wanpela paia long Megok, na namel long ol husat i stap wantaim pasin i no gat wari long ol ailan. Na ol bai save long Mi stap BIKPELA.
Olsem tasol bai Mi mekim ol man namel long lain manmeri bilong Mi Isrel long save long nem holi bilong Mi. Na Mi bai i no inap larim ol i mekim doti nem holi bilong Mi moa liklik. Na ol haiden bai save long Mi stap BIKPELA, Man Holi insait long Isrel.
¶ Lukim, em i kam, na em i pinis, GOD Bikpela i tok. Dispela em i de we Mi bin toktok long en.
Na ol husat i stap long ol biktaun bilong Isrel bai go ausait, na ol bai kirapim paia na kukim ol samting bilong pait, ol plang na ol plank bilong han wantaim, ol banara na ol spia, na ol stik bilong pait long han, na ol spia bilong tromoi, na ol bai kukim ol wantaim paia sevenpela yia,
Inap long ol bai i no inap kisim diwai ausait long ples kunai, o katim i go daun wanpela ausait long ol bikbus. Long wanem, ol bai kukim ol samting bilong pait wantaim paia. Na ol bai kisim kago bilong pait long ol dispela husat i bin kisim kago bilong pait long ol, na ol bai stilim long raskol stil pasin samting bilong ol dispela husat i bin stilim samting bilong ol long raskol stil pasin, GOD Bikpela i tok.
Na em bai kamap olsem long dispela de, long Mi bai givim long Gog long dispela hap wanpela ples bilong ol matmat long Isrel, dispela ples daun bilong ol man pasindia i stap long hap is bilong biksi. Na dispela bai pasim ol nus bilong ol man pasindia. Na long dispela hap ol bai planim Gog na olgeta planti manmeri tru bilong em. Na ol bai kolim dispela Ples daun bilong Hamon-gok.
Na sevenpela mun bai hauslain bilong Isrel i wok long planim ol, inap long ol i ken klinim dispela hap.
Yes, olgeta manmeri bilong dispela hap bai planim ol. Na em bai stap long ol wanpela samting bilong givim biknem, long dispela de long Mi bai kisim glori, GOD Bikpela i tok.
Na ol bai makim i kam ausait sampela man ol i baim long wok olgeta taim, bilong go nabaut long dispela hap bilong planim wantaim ol man pasindia ol dispela husat i stap yet long pes bilong dispela graun, bilong klinim dispela. Bihain long pinis bilong sevenpela mun bai ol i painim.
Na ol man pasindia husat i wokabaut namel long dispela hap, taim wanpela i lukim wanpela bun bilong man, nau em bai sanapim wanpela mak klostu long en, inap long ol lain bilong planim i bin planim pinis dispela long ples daun bilong Hamon-gok.
Na tu nem bilong biktaun bai stap Hamona. Olsem tasol bai ol i klinim dispela hap.
Na yu, pikinini man bilong man, GOD Bikpela i tok olsem, Toktok i go long olgeta wan wan pisin i gat gras, na long olgeta wan wan animal bilong ples kunai, Bungim yupela yet, na kam. Bungim yupela yet long olgeta wan wan sait long sakrifais bilong Mi, dispela Mi bai sakrifais bilong givim yupela, yes, wanpela bikpela sakrifais antap long ol maunten bilong Isrel, inap long yupela i ken kaikai mit, na dringim blut.
Yupela bai kaikai mit bilong ol strongpela man, na dringim blut bilong ol hetman bilong dispela graun, bilong ol sipsip man, bilong ol pikinini sipsip, na bilong ol meme, bilong ol bulmakau man, olgeta bilong ol i ol patpela bilong Bashan.
Na yupela bai kaikai gris inap long yupela i stap pulap, na dringim blut inap long yupela i stap pulap olgeta, long sakrifais bilong Mi, dispela Mi bin sakrifais bilong givim yupela.
Olsem tasol yupela bai pulap long tebol bilong Mi wantaim ol hos na ol karis, wantaim ol strongpela man, na wantaim olgeta man bilong bikpela pait, GOD Bikpela i tok.
Na Mi bai putim glori bilong Mi namel long ol haiden, na olgeta haiden bai lukim kot bilong Mi, dispela Mi bin mekim, na han bilong Mi, dispela Mi bin slipim antap long ol.
Olsem tasol hauslain bilong Isrel bai save long Mi stap BIKPELA, God bilong ol, i stat long dispela de na i go.
¶ Na ol haiden bai save long hauslain bilong Isrel i go long kalabus long tingim ol sin nogut bilong ol. Bikos ol i sakim lo i birua long Mi, olsem na Mi haitim pes bilong Mi long ol, na givim ol i go long han bilong ol birua bilong ol. Olsem tasol olgeta bilong ol i pundaun long bainat.
Bilong bihainim ol pasin doti bilong ol na bilong bihainim ol pasin bilong ol bilong kalapim lo, Mi bin mekim dispela long ol, na haitim pes bilong Mi long ol.
Olsem na GOD Bikpela i tok olsem, Nau Mi bai bringim gen kalabus bilong Jekop, na Mi bai gat sori long dispela hauslain olgeta bilong Isrel, na Mi bai stap jeles long tingim nem holi bilong Mi,
Bihain long taim ol i bin karim sem bilong ol, na olgeta pasin bilong ol bilong sakim lo we ol i bin mekim long en i birua long Mi, taim ol i stap orait long hap bilong ol, na i no gat wanpela man i mekim ol i pret.
Taim Mi bin bringim ol gen i lusim ol manmeri, na bungim ol ausait long ol hap bilong ol birua bilong ol, na Mi stap holi insait long ol long ai bilong ol planti kantri,
Nau bai ol i save long Mi stap BIKPELA, God bilong ol, husat i mekim olsem, long ol i stiaim ol i go long kalabus namel long ol haiden. Tasol Mi bin bungim ol i kam long hap bilong ol yet, na Mi no bin lusim wanpela bilong ol i stap long dispela hap moa liklik.
Na tu bai Mi no inap haitim pes bilong Mi moa liklik long ol. Long wanem, Mi bin kapsaitim Spirit bilong Mi antap long hauslain bilong Isrel, GOD Bikpela i tok.