¶ Na yu, pikinini man bilong man, yu kisim wanpela naip i sap, yu kisim wanpela resa bilong man bilong katim gras bilong man, na mekim dispela long go antap long het bilong yu na antap long maus gras bilong yu. Nau yu kisim ol skel bilong skelim, na brukim dispela gras long ol hap.
Yu bai kukim long paia wanpela namba tri hap insait long namel bilong biktaun, taim ol de bilong pasim biktaun i inap pinis. Na yu bai kisim wanpela namba tri hap, na paitim nabaut dispela wantaim wanpela naip. Na wanpela namba tri hap yu bai tromoi nabaut long win. Na Mi bai kamautim wanpela bainat i bihainim ol.
Na tu yu bai kisim liklik namba tru bilong ol, na pasim ol insait long ol arere bilong klos bilong yu.
Nau kisim long ol gen, na tromoi ol insait long namel bilong paia, na kukim ol insait long paia. Long wanem, ausait long dispela bai wanpela paia i kam insait long olgeta hauslain bilong Isrel.
¶ GOD Bikpela i tok olsem, Dispela em i Jerusalem. Mi bin putim em namel long olgeta lain na ol kantri husat i stap raun nabaut long em.
Na em i bin senisim ol kot bilong Mi i kamap pasin nogut moa long olgeta arapela kantri, na ol lo bilong Mi Mi raitim moa long ol kantri husat i stap raun nabaut long em. Long wanem, ol i bin tok nogat long ol kot na ol lo bilong Mi Mi raitim, ol i no bin wokabaut insait long ol.
Olsem na GOD Bikpela i tok olsem, Bikos yupela i kamap planti moa, moa long ol kantri husat i stap raun nabaut long yupela, na yupela i no bin wokabaut insait long ol lo bilong Mi Mi raitim, na tu yupela i no bin holimpas ol kot bilong Mi, na tu yupela i no bin mekim bilong bihainim ol kot bilong ol kantri husat i stap raun nabaut long yupela,
Olsem na GOD Bikpela i tok olsem, Lukim, Mi, yes Mi, i stap birua bilong yu, na Mi bai mekim ol kot insait long namel bilong yu long hap ai bilong ol kantri i lukim.
Na Mi bai mekim insait long yu dispela samting Mi no bin mekim, na long wanem samting Mi bai i no inap mekim kain olsem moa liklik, bilong wanem, bilong bekim olgeta sting pasin bilong yu.
Olsem na ol papa bai kaikai ol pikinini man insait long namel bilong yu, na ol pikinini man bai kaikai ol papa bilong ol. Na Mi bai mekim ol kot long yu, na dispela hap lain i stap yet olgeta bilong yu bai Mi brukim nabaut i go long olgeta win.
Olsem na, olsem Mi stap laip, GOD Bikpela i tok, Tru tumas, bikos yu bin mekim doti rum holi bilong Mi wantaim olgeta samting bilong tingting nogut long en bilong yu, na wantaim olgeta sting samting bilong yu, olsem na bai Mi mekim yu go daun tu. Na tu, ai bilong Mi bai i no inap soim sori long yu, na tu Mi bai i no inap gat pasin sori liklik.
Wanpela namba tri hap bilong yu bai dai wantaim sik nogut, na bikpela taim hangre bai kaikai ol olgeta namel long yu. Na wanpela namba tri hap bai pundaun long bainat raun nabaut long yu. Na Mi bai brukim nabaut wanpela namba tri hap i go long olgeta win, na Mi bai kamautim wanpela bainat i bihainim ol.
Olsem tasol bai Mi inapim belhat bilong Mi, na Mi bai mekim belhat nogut tru long Mi slip antap long ol, na Mi bai kisim bel isi. Na ol bai save long Mi BIKPELA i bin toktok long en long strongpela tingting bilong Mi, taim Mi bin inapim belhat nogut tru bilong Mi insait long ol.
Na moa tu Mi bai mekim yu stap pipia, na wanpela samting bilong givim sem namel long ol kantri husat i stap raun nabaut long yu, long hap ai bilong olgeta husat i wokabaut klostu lukim.
Olsem tasol em bai stap wanpela tok bilong kirapim belhat na wanpela samting bilong lap nogut long en, wanpela skul na wanpela samting bilong kirap nogut long en long ol kantri husat i stap raun nabaut long yu, taim Mi bai mekim ol kot insait long yu long belhat na belhat nogut tru na long ol tok bilong hatim wantaim belhat nogut tru. Mi BIKPELA i bin toktok long en.
Taim Mi bai salim antap long ol ol spia nogut bilong bikpela taim hangre, dispela bai stap bilong bagarapim ol olgeta, na dispela Mi bai salim bilong bagarapim yu olgeta. Na Mi bai mekim bikpela taim hangre i kamap planti moa long yu, na Mi bai brukim strong bilong bret bilong yu.
Olsem tasol bai Mi salim bikpela taim hangre na ol animal nogut antap long yu, na ol bai mekim yu stap nating. Na sik nogut na blut bai go namel long yu. Na Mi bai bringim bainat antap long yu. Mi BIKPELA i bin toktok long en.