¶ Na tok bilong BIKPELA i kam long mi, i spik,
Pikinini man bilong man, autim tok profet i birua long ol wasman bilong sipsip bilong Isrel, autim tok profet, na tokim ol, GOD Bikpela i tok olsem long ol wasman bilong sipsip, Tok lukaut i stap long ol wasman bilong sipsip bilong Isrel husat i givim kaikai long ol yet! Ating i yes long ol wasman bilong sipsip i mas givim kaikai long ol lain sipsip?
Yupela i kaikai ol gris, na yupela i putim klos wantaim ol gras bilong sipsip, yupela i kilim ol husat i kisim kaikai pinis. Tasol yupela i no givim kaikai long lain sipsip.
Ol sik nogut lain yupela i no bin strongim, na tu yupela i no bin oraitim dispela samting i sik, na tu yupela i no bin pasim gut dispela samting i bruk, na tu yupela i no bin bringim gen dispela samting ol i ranim i go, na tu yupela i no bin painim dispela samting em i lus. Tasol wantaim strong na wantaim pasin i no gat sori liklik, yupela i bin bosim ol.
Na ol i bruk nabaut, bilong wanem, i no gat wasman bilong sipsip. Na ol i kamap abus bilong olgeta animal bilong ples kunai, taim ol i bruk nabaut.
Ol sipsip bilong Mi i raun nating long olgeta maunten, na antap long olgeta wan wan liklik maunten antap. Yes, lain sipsip bilong Mi i bruk nabaut long olgeta hap long pes bilong dispela graun, na i no gat wanpela i bin painim tru o painim ol.
¶ Olsem na, yupela ol wasman bilong sipsip, harim tok bilong BIKPELA.
Olsem Mi stap laip, GOD Bikpela i tok, tru tumas, bikos lain sipsip bilong Mi i kamap wanpela prais bilong pait, na lain sipsip bilong Mi i kamap abus bilong olgeta wan wan animal bilong ples kunai, bilong wanem, i no gat wasman bilong sipsip, na tu ol wasman bilong sipsip bilong Mi no bin painim tru lain sipsip bilong Mi, tasol ol wasman bilong sipsip i givim kaikai long ol yet, na i no givim kaikai long lain sipsip bilong Mi,
Olsem na, O yupela wasman bilong sipsip, harim tok bilong BIKPELA.
GOD Bikpela i tok olsem, Lukim, Mi stap birua bilong ol wasman bilong sipsip. Na Mi bai strong long askim long lain sipsip bilong Mi long han bilong ol, na mekim ol long pinis long givim kaikai long dispela lain sipsip. Na tu bai ol wasman bilong sipsip i no inap givim kaikai moa liklik long ol yet. Long wanem, Mi bai kisim bek lain sipsip bilong Mi long maus bilong ol, inap long ol i no inap stap abus bilong ol.
Long wanem, GOD Bikpela i tok olsem, Lukim, Mi, yes Mi, bai painim tru ol sipsip bilong Mi, na painim ol i go wantaim.
Olsem wanpela wasman bilong sipsip i painim lain sipsip bilong em long de long em i stap namel long ol sipsip husat i bruk nabaut, olsem tasol bai Mi painim ol sipsip bilong Mi, na Mi bai kisim bek ol ausait long olgeta ples we ol i bin bruk nabaut long en long dispela de bilong klaut na tudak.
Na Mi bai bringim ol ausait long ol manmeri, na bungim ol long ol kantri, na Mi bai bringim ol long hap bilong ol yet, na givim kaikai long ol antap long ol maunten bilong Isrel klostu long ol riva, na insait long olgeta ples i gat man i stap long ol long dispela kantri.
Mi bai givim kaikai long ol long wanpela gutpela ples gras, na antap long ol maunten antap bilong Isrel, haus sipsip bilong ol bai stap. Long dispela hap ol bai slip long wanpela gutpela haus sipsip, na long wanpela ples gras i gris, ol bai kaikai antap long ol maunten bilong Isrel.
Mi bai givim kaikai long lain sipsip bilong Mi, na Mi bai mekim ol long slipim bodi, GOD Bikpela i tok.
Mi bai painim dispela samting i lus, na bringim gen dispela samting ol i ranim i go, na Mi bai pasim dispela samting i bruk, na Mi bai strongim dispela samting i sik. Tasol Mi bai bagarapim olgeta ol dispela i patpela na strongpela. Mi bai givim ol kaikai wantaim kot.
¶ Na long sait bilong yupela, O lain sipsip bilong Mi, GOD Bikpela i tok olsem, Lukim, Mi jasim namel long ol bulmakau na ol bulmakau, namel long ol sipsip man na ol meme man.
Ating dispela i luk olsem wanpela liklik samting long yupela long yupela i bin kaikai gutpela ples gras, tasol yupela mas krungutim i go daun wantaim ol lek bilong yupela hap i stap yet bilong ples gras bilong yupela, na long yupela i bin dring long ol wara i dip, tasol yupela mas paulim hap i stap yet wantaim ol lek bilong yupela?
Na long sait bilong lain sipsip bilong Mi, ol i kaikai dispela samting yupela i bin krungutim wantaim ol lek bilong yupela. Na ol i dringim dispela samting yupela bin paulim wantaim ol lek bilong yupela.
Olsem na, GOD Bikpela i tok olsem long ol, Lukim, Mi, yes Mi, bai jasim namel long ol patpela bulmakau na ol bun nating bulmakau.
Bilong wanem, yupela i bin subim wantaim sait na wantaim sol bilong han, na subim olgeta sik nogut lain wantaim ol kom bilong yupela, inap long yupela i bin brukim ol nabaut i go ausait.
Olsem na bai Mi kisim bek lain sipsip bilong Mi, na ol bai i no inap i stap wanpela prais bilong pait moa. Na Mi bai jasim namel long ol bulmakau na ol bulmakau.
Na Mi bai putim wanpela wasman bilong sipsip long bosim ol, na em bai givim kaikai long ol, yes, wokboi bilong Mi Devit. Em bai givim kaikai long ol, na em bai stap wasman bilong sipsip bilong ol.
Na Mi BIKPELA bai stap God bilong ol, na wokboi bilong Mi Devit wanpela hetman namel long ol. Mi BIKPELA i bin toktok long en.
Na Mi bai wokim wanpela kontrak bilong bel isi wantaim ol, na Mi bai mekim ol animal nogut long pinis ausait long dispela hap. Na ol bai stap orait long ples i no gat man, na slip insait long ol ples diwai.
Na Mi bai mekim ol na ol ples raun nabaut long liklik maunten bilong Mi wanpela blesing. Na Mi bai mekim ren long kam daun long taim bilong en. Bai i gat ol ren bilong blesing.
Na diwai bilong ples kunai bai givim kaikai bilong en, na graun bai givim kaikai bilong en, na ol bai stap orait long hap bilong ol, na ol bai save long Mi stap BIKPELA, taim Mi bin brukim ol baklain i holim yok bilong ol, na kisim bek ol ausait long han bilong ol dispela husat i helpim ol yet long ol.
Na ol bai i no inap stap moa wanpela prais bilong pait long ol haiden, na tu bai ol animal bilong dispela hap i no inap kaikai ol olgeta. Tasol ol bai stap orait, na i no gat wanpela bai mekim ol pret.
Na Mi bai kirapim bilong ol wanpela samting ol i planim i gat biknem, na hangre bai i no inap kaikai ol olgeta moa long dispela hap, na tu ol i no inap karim sem bilong ol haiden moa liklik.
Olsem tasol bai ol i save long Mi BIKPELA, God bilong ol, i stap wantaim ol, na long ol, yes, hauslain bilong Isrel, i stap lain manmeri bilong Mi, GOD Bikpela i tok.
Na yupela lain sipsip bilong Mi, lain sipsip bilong ples gras bilong Mi, i stap ol man, na Mi stap God bilong yupela, GOD Bikpela i tok.