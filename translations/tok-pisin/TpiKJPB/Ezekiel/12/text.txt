¶ Tok bilong BIKPELA tu i kam long mi, i spik,
Pikinini man bilong man, yu stap namel long wanpela bikhet hauslain, husat i gat ol ai bilong lukluk, na ol i no lukluk. Ol i gat ol ia bilong harim, na ol i no harim. Long wanem, ol i wanpela bikhet hauslain.
Olsem na, pikinini man bilong man, yu redim ol kago bilong rausim, na rausim long san long ai bilong ol. Na yu bai rausim kago long ples bilong yu i go long narapela ples long hap ai bilong ol i lukim. Em i ken stap olsem long ol bai tingim na skelim, maski ol i wanpela bikhet hauslain.
Nau bai yu bringim ol kago bilong yu i kam ausait long san long hap ai bilong ol i lukim, olsem kago bilong rausim. Na yu bai go ausait long apinun tru long hap ai bilong ol i lukim, olsem ol lain husat i go ausait long go kalabus.
Yu digim hul namel long banis long hap ai bilong ol i lukim, na karim kago i go ausait long dispela rot.
Long hap ai bilong ol i lukim bai yu karim kago antap long tupela sol bilong han bilong yu, na karim dispela i go ausait long stat bilong nait. Yu bai karamapim pes bilong yu, inap long yu no inap lukim graun. Long wanem, Mi bin putim yu bilong wanpela mak i go long hauslain bilong Isrel.
Na mi bin mekim olsem Em i tok strong long mi. Mi bringim ol kago bilong mi i kam ausait long san, olsem kago bilong kalabus, na long apinun tru, mi digim hul namel long banis wantaim han bilong mi. Mi bringim kago i kam ausait long stat bilong nait, na mi karim dispela antap long sol bilong han bilong mi long hap ai bilong ol i lukim.
Na long moning tok bilong BIKPELA i kam long mi, i spik,
Pikinini man bilong man, ating i yes long hauslain bilong Isrel, dispela bikhet hauslain, i tokim yu, Yu mekim wanem?
Yu tokim ol, GOD Bikpela i tok olsem, Dispela hevi em long sait bilong dispela hetman insait long Jerusalem, na olgeta dispela hauslain bilong Isrel husat i stap namel long ol.
Tok, Mi stap mak bilong yupela. Wankain olsem mi bin mekim, olsem bai ol i mekim long ol. Ol bai lusim hia na go long kalabus.
Na dispela hetman husat i stap namel long ol bai karim antap long sol bilong han bilong em long stat bilong nait, na em bai go ausait. Ol bai digim hul namel long banis long karim samting ausait long en. Em bai karamapim pes bilong em, inap long em i no inap lukim graun wantaim tupela ai bilong em.
Umben bilong Mi tu bai Mi opim antap long em, na Mi bai kisim em insait long trap bilong Mi. Na Mi bai bringim em long Babilon long hap bilong ol lain Kaldia. Tasol em bai i no inap lukim ples, maski em bai dai long dispela hap.
Na Mi bai brukim nabaut i go long olgeta wan wan win olgeta husat i stap raun nabaut long em bilong helpim em, na olgeta liklik lain ami bilong em. Na Mi bai kamautim bainat i bihainim ol.
Na ol bai save long Mi stap BIKPELA, taim Mi bai brukim ol nabaut namel long ol kantri, na tromoi ol i go insait long ol kantri.
Tasol Mi bai lusim wan wan man bilong ol long bainat, long bikpela taim hangre, na long ol sik nogut, inap long ol i ken tokaut long olgeta sting pasin bilong ol namel long ol haiden we ol i kam long en. Na ol bai save long Mi stap BIKPELA.
¶ Na moa tu tok bilong BIKPELA i kam long mi, i spik,
Pikinini man bilong man, kaikai bret bilong yu wantaim guria, na dringim wara bilong yu wantaim guria na wantaim pasin bilong wari.
Na tokim ol manmeri i bilong dispela hap, GOD Bikpela i tok olsem long ol lain i stap long Jerusalem, na long hap bilong Isrel, Ol bai kaikai bret bilong ol wantaim pasin bilong wari, na dringim wara bilong ol wantaim pasin bilong kirap nogut, inap long hap bilong em i ken stap nating olgeta long olgeta samting i stap insait long en, bilong wanem, bilong ol pasin pait bilong olgeta lain husat i stap insait long en.
Na ol biktaun husat i gat man i stap long ol ol bai mekim i stap pipia, na dispela hap bai stap nating olgeta. Na yupela bai save long Mi stap BIKPELA.
¶ Na tok bilong BIKPELA i kam long mi, i spik,
Pikinini man bilong man, dispela provep yupela i gat long hap bilong Isrel i gat wanem mining, i spik, Ol de bai stap longtaim yet, na olgeta wan wan driman samting i fel?
Olsem na tokim ol, GOD Bikpela i tok olsem, Mi bai mekim dispela provep long pinis, na ol bai i no inap yusim dispela moa olsem wanpela provep long Isrel. Tasol tokim ol, Ol de i stap klostu, na kaikai bilong olgeta wan wan driman samting.
Long wanem, bai i no gat ol driman samting nating moa liklik o ol glasman pasin bilong grisim man insait long hauslain bilong Isrel.
Long wanem, Mi stap BIKPELA. Mi bai toktok, na dispela tok long Mi bai toktok bai kamap. Em bai i no inap i stap longtaim yet moa. Long wanem, long ol de bilong yupela, O bikhet hauslain, bai Mi tokim tok, na Mi bai mekim dispela i kamap, GOD Bikpela i tok.
Na gen tok bilong BIKPELA i kam long mi, i spik,
Pikinini man bilong man, lukim, ol bilong hauslain bilong Isrel i tok, Dispela driman samting em i lukim em i bilong kamap planti de bihain, na em i autim tok profet long ol dispela taim i stap longwe tru.
Olsem na tokim ol, GOD Bikpela i tok olsem, Bai i no gat wanpela bilong ol toktok bilong Mi bai bilong longtaim yet moa liklik, tasol dispela tok Mi bin toktok bai kamap, GOD Bikpela i tok.