¶ Na moa tu yu mas wokim haus sel holi wantaim tenpela laplap. Ol laplap i mas i stap rop i liklik tru i waitpela na blupela na purpel na skalet. Na yu mas wokim naispela piksa long ol ensel serupim long ol.
Longpela bilong wanpela laplap mas i stap 20 kyubit, na brait bilong wanpela laplap em i fopela kyubit. Na olgeta bilong ol laplap wan wan i mas i gat wanpela skel long longpela na brait bilong em.
Yu mas bungim faipela laplap wantaim wanpela i go long narapela. Na arapela faipela laplap mas i stap bilong bungim wanpela long narapela.
Na yu mas wokim ol ring long blupela rop long arere bilong wanpela laplap long ples yu pasim ol rop bilong laplap long ples bilong bungim tupela laplap. Na yu mas wokim long wankain pasin long arere tru bilong narapela laplap long ples bilong bungim namba tu laplap.
Yu mas wokim fifti ring long wanpela laplap, na yu mas wokim fifti ring long arere bilong laplap i stap long ples bilong bungim namba tu laplap, bai ol ring i ken pasim wanpela long narapela.
Na yu mas wokim fifti pin bilong pasim long gol, na pasim ol laplap wantaim long ol dispela pin. Na dispela bai i stap wanpela haus sel holi.
¶ Na yu mas wokim ol laplap long gras bilong meme bilong karamapim haus sel holi. Yu mas wokim elevenpela laplap olsem.
Longpela bilong wanpela laplap i mas i stap 30-pela kyubit, na brait bilong wanpela laplap mas i stap fopela kyubit. Na olgeta elevenpela laplap mas i stap long wanpela skel long longpela na brait.
Na yu mas pasim faipela laplap long ol yet, na sikispela laplap long ol yet. Na yu mas dabolim namba sikis laplap long pes bilong haus sel holi.
Na yu mas wokim fifti ring long arere bilong laplap i arere tru taim ol i pasim, na fifti ring long arere bilong laplap i pas wantaim namba tu laplap.
Na yu mas wokim fifti pin bilong pasim long bras, na putim ol pin i go long ol ring na joinim haus sel wantaim, bai em i ken i stap wanpela haus sel.
Na ol laplap bilong haus sel i stap yet, hap laplap i stap yet mas hangamap long baksait bilong haus sel holi.
Na wanpela kyubit long wanpela sait na wanpela kyubit long arapela sait long dispela samting i stap yet long longpela bilong ol laplap bilong haus sel, dispela i mas winim sait na kamdaun long tupela sait bilong haus sel holi, long dispela sait na long hapsait long karamapim dispela.
Na yu mas wokim ol skin bilong sipsip man na penim ol retpela long karamapim haus sel, na antap long dispela yu mas wokim samting bilong karamapim long ol skin bilong animal ol i kolim bedja.
¶ Na yu mas wokim ol plang long diwai sitim long sanapim ol long haus sel holi.
Longpela bilong wan wan plang mas i stap tenpela kyubit na brait bilong wanpela plang mas i stap wanpela na wanpela hap kyubit.
Tupela hap bilong pasim mas i stap long wanpela plang. Tupela mas i stap long wanpela mak long as bilong plang. Yu mas mekim olsem long olgeta plang bilong haus sel holi.
Na yu mas wokim ol plang i go long haus sel holi, em 20-pela plang i go long sait saut i go long saut.
Na yu mas wokim long silva 40-pela samting bilong holim as bilong 20-pela plang, tupela samting bilong holim as bilong wanpela plang long holim tupela samting bilong em bilong pasim, na tupela samting long holim long as bilong narapela plang bilong holim tupela samting, bilong pasim.
Na long namba tu sait bilong haus sel holi, em long sait not, 20-pela plang mas i stap.
Na 40-pela samting bilong holim bilong ol i silva, tupela samting bilong holim as bilong wanpela plang, na tupela samting bilong holim as bilong narapela plang.
Na long sait bilong haus sel holi i stap long hap san i go daun, yu mas wokim sikispela plang.
Na yu mas wokim tupela plang long i stap ol kona long tupela sait bilong haus sel holi.
Na yu mas pasim aninit bilong tupela wantaim na tupela i mas pas wantaim antap long het bilong dispela i go long wanpela ring. Em i mas i stap olsem long tupela hap, ol i mas i stap long tupela kona.
Na ol i mas i stap etpela plang, na ol samting bilong holim bilong silva bilong ol, em 16 samting bilong holim, tupela samting bilong holim as bilong wanpela plang, na tupela samting bilong holim as bilong narapela plang.
Na yu mas wokim ol stik long diwai sitim. Em faipela long ol plang bilong wanpela sait bilong haus sel holi,
Na faipela stik long ol plang bilong arapela sait long haus sel holi, na faipela stik long ol plang bilong sait bilong haus sel holi, long tupela sait long hap san i go daun.
Na namel stik long namel bilong ol plang mas i go long arere tru long wanpela sait i go long arere tru bilong arapela sait.
Na yu mas karamapim ol plang long gol, na wokim ol ring bilong ol long gol long holim ol stik, na yu mas karamapim ol stik long gol.
Na yu mas kirapim haus sel holi bilong bihainim ol samting Mi bin soim yu long maunten.
¶ Na yu mas wokim wanpela laplap i blupela, na purpel, na skalet, na waitpela ol i wokim long rop i liklik tru. Na yu mas wokim ol piksa bilong ol ensel serupim long dispela.
Na yu mas hangamapim dispela long fopela pos bilong diwai sitim na karamapim ol dispela long gol. Ol huk bilong ol mas i stap gol, na i stap long fopela hap bilong holim bilong silva.
Na yu mas hangamapim dispela laplap aninit long ol pin bilong pasim, bai yu ken bringim bokis kontrak bilong testimoni i kam insait long laplap. Na laplap bai makim arere long yupela long ples holi na ples i holi olgeta.
Na yu mas putim sia bilong marimari antap long bokis kontrak bilong testimoni long ples i holi olgeta.
Na yu mas putim tebol ausait long laplap na dispela lek bilong kandel mas i stap hapsait long tebol, long sait bilong haus sel holi i go long saut. Na yu mas putim tebol long sait i go long not.
Na yu mas wokim wanpela laplap long i stap dua bilong haus sel, em i mas i stap blupela, na purpel, na skalet, na waitpela, ol i wokim long rop i liklik tru, na wokim long nil bilong samapim.
Na yu mas wokim faipela pos long diwai sitim long holim laplap, na karamapim ol long gol na ol huk bilong ol mas i stap gol. Na yu mas wokim faipela samting bilong holim long bras long ol.