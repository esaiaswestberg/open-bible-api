¶ Tasol dispela i bagarapim amamas bilong Jona tru, na em i kros tru.
Na em i beten long BIKPELA, na tok, Mi askim Yu plis, O BIKPELA, ating i yes long dispela em i toktok bilong mi, taim mi stap yet long kantri bilong mi? Olsem na mi bin ranawe bipo i go long Tarsis. Long wanem, mi save pinis long Yu stap wanpela God bilong soim marimari, na Yu pulap long sori, Yu no save belhat hariap, na Yu gat bikpela gutpela pasin, na Yu save tanim bel bilong Yu long ol samting nogut.
Olsem na nau, O BIKPELA, kisim, mi askim Yu long daun pasin, laip bilong mi i lusim mi. Long wanem, em i gutpela moa long mi dai long mi stap laip.
Nau BIKPELA i tok, Ating yu mekim gutpela taim yu stap kros?
¶ Olsem na Jona i go ausait long biktaun, na sindaun long is sait bilong biktaun, na long dispela hap em i wokim wanpela haus win bilong em, na sindaun aninit long en long tewel bilong san, inap long em i ken luksave long wanem samting bai kamap long dispela biktaun.
Na God BIKPELA i redim wanpela rop kambang, na mekim dispela long kam antap long Jona, inap long em i ken stap wanpela tewel bilong san antap long het bilong em, bilong kisim bek em gen long bel sori bilong em. Olsem na Jona i amamas tru long dispela rop kambang.
Tasol God i redim wanpela liklik snek long taim moning i kirap long de bihain, na em i paitim rop kambang inap long em i go drai.
Na em i kamap olsem, taim san i bin kamap, long God i redim wanpela is win i strong nogut tru. Na san i paitim strong het bilong Jona, inap long em i hap i dai, na em i gat laik long em yet i ken dai, na em i tok, Em i gutpela moa long mi dai long mi stap laip.
Na God i tokim Jona, Ating yu mekim gutpela samting taim yu kros long rop kambang? Na em i tok, Mi mekim gutpela samting taim mi kros, yes, inap long dai.
Nau BIKPELA i tok, Yu bin sori long dispela rop kambang, long dispela yu no bin hatwok long en, na tu yu no bin mekim dispela long kamap bikpela. Dispela i kamap long wanpela nait, na dai olgeta long wanpela nait.
Na ating i yes long i gutpela long Mi soim sori long Niniva, dispela bikpela biktaun we insait long en i gat moa long 120,000 manmeri husat i no inap long klia tru namel long han sut bilong ol na han kais bilong ol, na tu planti bulmakau samting i stap?