¶ Bikpela i bin karamapim pikinini meri bilong Saion wantaim wanpela klaut long belhat bilong Em olsem wanem, na tromoi i lusim heven i go daun long dispela graun dispela naispela bilong Isrel, na Em i no holim tingting long liklik sia bilong lek bilong Em long de bilong belhat bilong Em!
Bikpela i bin daunim olgeta ples bilong stap bilong Jekop, na Em i no bin sori. Em i bin tromoi i go daun wantaim belhat tru bilong Em ol strongpela ples bilong hait bilong pikinini meri bilong Juda. Em i bin bringim ol i kam daun long graun. Em i bin mekim kingdom na ol hetman bilong en long kamap doti.
Em i bin rausim long strongpela belhat bilong Em olgeta dispela kom bilong Isrel. Em i bin pulim i kam bek han sut bilong Em long ai bilong birua, na Em i birua long Jekop i kuk olsem wanpela paia i lait, dispela i kaikai olgeta raun nabaut.
Em i bin taitim banara bilong Em olsem wanpela birua. Em i sanap wantaim han sut bilong Em olsem wanpela birua, na kilim i dai olgeta husat i gutpela long ai insait long haus holi bilong pikinini meri bilong Saion. Em i kapsaitim belhat nogut tru bilong Em olsem paia.
Bikpela i stap olsem wanpela birua. Em i bin daunim Israel, Em i bin daunim olgeta haus king bilong en. Em i bin bagarapim olgeta strongpela ples hait bilong en. Na Em i bin mekim soim sori na krai sori bilong pikinini meri bilong Juda i kamap planti moa.
Na Em i bin tekewe haus holi bilong Em wantaim pasin pait, wankain olsem dispela i bilong wanpela gaden. Em i bin bagarapim olgeta ol ples bilong bung bilong Em. BIKPELA i bin mekim ol man lusim tingting long ol bikpela kaikai holi na ol sabat long Saion, na Em i bin tingim king na pris olsem ol i samting nating insait long bel nogut bilong belhat bilong Em.
Bikpela i bin tromoi i go alta bilong Em, Em i bin ting olsem rum holi bilong Em em i sting olgeta, Em i bin givim i go long han bilong birua ol banis bilong ol haus king bilong en. Ol i bin wokim wanpela nois long haus bilong BIKPELA, wankain olsem long de bilong wanpela bikpela kaikai holi.
BIKPELA i bin wokim tingting bilong bagarapim olgeta dispela banis bilong pikinini meri bilong Saion. Em i bin taitim i go wanpela rop, Em i no bin surikim han bilong Em i lusim pasin bilong bagarapim olgeta. Olsem na Em i mekim liklik maunten bilong pait na banis long krai sori. Tupela i lusim strong wantaim.
Ol dua bilong banis bilong en i go daun isi isi insait long graun. Em i bin bagarapim olgeta na brukim ol ba bilong en. King bilong en na ol hetman bilong en i stap namel long ol man i no Ju. Lo i no stap moa. Ol profet tu bilong en i no painim pinis wanpela driman samting i kam long BIKPELA.
¶ Ol lapun hetman bilong pikinini meri bilong Saion i sindaun antap long graun, na pasim maus. Ol i bin tromoi das antap long ol het bilong ol. Ol i bin pasim ol yet namel wantaim bek laplap. Ol meri bilong Jerusalem i no bin slip wantaim man i daunim ol het bilong ol i go long graun.
Tupela ai bilong mi i fel wantaim aiwara, ol rop bilong bel bilong mi i pilim wari, liva bilong mi i kapsait long dispela graun, long wanem, pikinini meri bilong lain bilong mi i bagarap olgeta. Bilong wanem, ol pikinini na ol susu pikinini i hap i dai tru long ol rot bilong biktaun.
Ol i tok long ol mama bilong ol, Wit samting na wain i stap we? Ol i tok olsem taim ol i hap i dai tru olsem ol man i kisim bagarap long pait long ol rot bilong biktaun, taim ol tewel bilong ol i kapsait i go long bros bilong ol mama bilong ol.
Wanem samting bai mi kisim bilong witnes long sait bilong yu? Wanem samting bai mi makim i wankain olsem yu, O pikinini meri bilong Jerusalem? Wanem samting bai mi soim i wankain stret long yu, inap long mi ken givim bel isi long yu, O pikinini meri bilong Saion i no bin slip wantaim man? Long wanem, bruk bilong yu em i bikpela olsem biksi. Husat em inap long oraitim yu?
Ol profet bilong yu i bin lukim ol samting nating na kranki samting bilong helpim yu. Na ol i no bin soim ples klia sin nogut bilong yu, bilong tanim i go kalabus bilong yu. Tasol ol i bin lukim bilong helpim yu ol giaman hevi na ol as bilong God i ken rausim yu i go ausait.
Olgeta husat i wokabaut klostu i paitim ol han bilong ol long yu. Ol i wokim nois bilong daunim na seksekim het bilong ol long pikinini meri bilong Jerusalem, i spik, Ating dispela em i biktaun long ol man i save kolim Naispela tru i inap tru, Amamas tru bilong dispela graun olgeta?
Olgeta birua bilong yu i bin opim maus bilong ol i birua long yu. Ol i wokim nois bilong daunim na kaikaim ol tit. Ol i tok, Mipela bin daunim em. Tru tru dispela em i dispela de mipela i painim. Mipela i bin painim pinis, mipela i bin lukim dispela pinis.
BIKPELA i bin mekim dispela samting Em i bin kamapim plen long en. Em i bin inapim tok bilong Em, dispela Em i bin tok strong long en long ol de bilong bipo. Em i bin tromoi i go daun, na Em i no bin soim sori. Na Em i bin mekim birua bilong yu long wokim amamas tru antap long yu, Em i bin sanapim i go antap kom bilong ol birua bilong yu.
Bel bilong ol i singaut i go long Bikpela, O banis bilong pikinini meri bilong Saion, larim aiwara i ran i go daun olsem wanpela riva san na nait. No ken givim malolo long Yu Yet. No ken larim kiau bilong ai bilong Yu i ken pinis.
Kirap, singaut long nait. Long stat bilong ol was kapsaitim bel bilong yu olsem wara long ai bilong pes bilong Bikpela. Litimapim tupela han bilong yu i go long En bilong helpim laip bilong ol yangpela pikinini bilong yu, husat i hap i dai long hangre long antap bilong olgeta wan wan rot.
Lukim, O BIKPELA, na tingim na skelim long Yu bin mekim dispela long husat. Ating ol meri bai kaikai pikinini bilong ol, na ol pikinini i longpela olsem wanpela span? Ating ol bai kilim i dai pris na profet long rum holi bilong Bikpela?
Yangpela na lapun i slip long graun long ol rot. Ol meri bilong mi i no bin slip wantaim man na ol yangpela man bilong mi i pundaun pinis wantaim bainat. Yu bin kilim i dai ol long de bilong belhat bilong Yu. Yu bin kilim ol, na Yu no soim sori.
Yu bin singaut, olsem long wanpela de holi, ol pret nogut tru bilong mi raun nabaut, inap long insait long de bilong belhat bilong BIKPELA i no gat wanpela i ranawe o i stap yet. Ol dispela husat mi bin pasim klos bilong raunim bebi na lukautim inap long ol i bikpela, birua bilong mi i bin kaikai olgeta.