¶ Ol man nogut i ranawe taim i no gat man i ran bihainim ol. Tasol ol stretpela man i olsem laion na i no pret.
¶ Bikos hap graun i gat ol pasin bilong kalapim lo, planti hetman bilong en i stap. Tasol long wok bilong man i gat gutpela save na planti save, sindaun bilong en bai i stap gut longpela taim moa.
¶ Rabisman husat i givim hevi long rabisman em i olsem ren i wasim ol samting i go, dispela i no larim kaikai i stap.
¶ Ol husat i givim baksait long lo i litimapim nem bilong man nogut. Tasol kain man husat i holimpas lo i save pait wantaim ol.
¶ Ol man i nogut i no kisim save long pasin bilong jasim. Tasol ol husat i wok long painim BIKPELA i kisim save long olgeta samting.
¶ Rabisman husat i wokabaut long stretpela pasin bilong en em i winim em husat i paul long ol pasin bilong en, maski em i stap maniman.
¶ Husat man i holimpas lo em i pikinini man i saveman. Tasol em husat i poroman bilong ol wailman i givim sem long papa bilong en.
¶ Em husat i mekim ol samting bilong em i kamap planti moa long winmani long dinau na long pasin i no stretpela, em bai bungim ol dispela bilong em husat bai sori long ol rabisman.
¶ Em husat i tanim ia bilong em long em i no harim lo, yes, beten bilong em bai stap sting samting.
¶ Husat man i mekim stretpela man long lusim rot long rot nogut, em yet bai pundaun long bikpela hul bilong em yet. Tasol stretpela man bai gat ol gutpela samting bilong holimpas.
¶ Maniman i saveman long hambak tingting bilong em yet. Tasol rabisman husat i gat gutpela save i painimaut em.
¶ Taim ol stretpela man i wokim amamas tru, bikpela glori i stap. Tasol taim ol man nogut i kirap, man i stap hait.
¶ Em husat i karamapim ol sin bilong em bai i no inap stap gutpela. Tasol husat man i autim na givim baksait long ol sin bai kisim sori.
¶ Amamas i stap long man husat i pret oltaim. Tasol em husat i pasim strong bel bilong em, bai pundaun long hambak pasin.
¶ Olsem laion i krai, na bea i wok long raun, olsem tasol hetman nogut i stap antap long ol rabis manmeri.
¶ Hetman husat i sot long gutpela save em i bikpela man bilong givim hevi tu. Tasol em husat i no laikim tru pasin mangal bai stap laip longpela taim moa.
¶ Man husat i mekim pasin pait long blut bilong wanpela man bai ranawe i go long bikpela hul. No ken larim wanpela man helpim em.
¶ Husat man i wokabaut stret God bai kisim bek em. Tasol em husat i paul long ol pasin bilong em bai pundaun wantu.
¶ Em husat i brukim graun bilong em bai gat planti kaikai. Tasol em husat i bihainim ol man nating bai stap rabis planti.
¶ Man yu inap bilip long em bai pulap wantaim ol blesing. Tasol em husat i hariap long kamap maniman bai i no stap man i no bin mekim rong.
¶ Pasin bilong tingting namba bilong man em i no gutpela. Long wanem, bilong kisim hap bret dispela man bai kalapim lo.
¶ Em husat i hariap bilong kamap maniman i gat ai i mekim samting nogut, na em i no tingim na skelim long rabisman pasin bai kam antap long em.
¶ Em husat i hatim wanpela man bai kisim gutpela amamas bihain moa long em husat i tok gris wantaim tang.
¶ Husat man i stilim samting long papa bilong em o mama bilong em, na tok, Em i no pasin bilong kalapim lo. Dispela man stret em i poroman bilong man i bagarapim olgeta.
¶ Em husat i hambak long bel i kirapim pait. Tasol em husat i putim bilip bilong em long BIKPELA bai kamap patpela.
¶ Em husat i putim bilip long bel bilong em yet em i krankiman. Tasol husat man i wokabaut long save tru, bai God i kisim bek em.
¶ Em husat i givim samting long ol rabisman bai i no inap sot long samting. Tasol em husat i pasim tupela ai bilong em bai kisim planti tok nogut.
¶ Taim ol man nogut i kirap, ol man i haitim ol yet. Tasol taim ol i dai pinis, ol stretpela man i kamap planti moa.