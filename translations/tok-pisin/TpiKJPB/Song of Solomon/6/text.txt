¶ Man i stap klostu tru long bel bilong yu i go we, O yu husat i naispela moa namel long ol meri? Man i stap klostu tru long bel bilong yu i tanim i go long wanem sait, inap long mipela i ken painim em wantaim yu?
Man i stap klostu tru long bel bilong mi i go pinis daun long gaden bilong em, long ol bet bilong ol spais, bilong kaikai insait long ol gaden, na bilong bungim ol lili.
Mi bilong man i stap klostu tru long bel bilong mi, na man i stap klostu tru long bel bilong mi em i bilong mi. Em i save kaikai namel long ol lili.
¶ Yu stap naispela tru, O laikim tru bilong mi, olsem Tirsa, fit tru olsem Jerusalem, samting bilong pretim man nogut tru olsem wanpela ami wantaim ol plek.
Tanim i go tupela ai bilong yu i lusim mi, long wanem, ol i bin winim mi. Gras bilong yu i olsem wanpela lain meme, dispela i kamap ples klia long Gileat.
Ol tit bilong yu i olsem wanpela lain sipsip, dispela i waswas pinis i go antap, we olgeta wan wan bilong ol i karim twins, na i no gat wanpela namel long ol i no karim pikinini.
Olsem wanpela hap pomigranet em ol tempel bilong yu namel long ol hap gras bilong yu.
I gat i stap 60 kwin, na 80 namba tu lain meri, na ol meri i no bin slip wantaim man i no gat namba bilong kaunim bilong ol.
Balus bilong mi, meri i no doti bilong mi em i wanpela tasol. Em i wanpela tasol bilong mama bilong em, em i nambawan bilong em husat i karim em. Ol pikinini meri i lukim em, na blesim em. Yes, ol kwin na ol namba tu lain meri, na ol i litimapim nem bilong em.
Em i husat, husat i save lukluk i go ausait olsem moningtaim, naispela olsem mun, klia olsem san, na samting bilong pretim man nogut tru olsem wanpela ami wantaim ol plek?
¶ Mi go daun pinis long gaden bilong ol kain galip bilong lukim ol prut bilong ples daun, na bilong luksave long rop wain i go gutpela tru o nogat, na long ol pomigranet i putim kru o nogat,
O bipo mi klia long en, tewel bilong mi i mekim mi olsem ol karis bilong Aminadip.
Kam bek, kam bek, O Sulamait. Kam bek, kam bek, inap long mipela i ken lukluk long yu. Yupela bai lukim wanem samting long dispela Sulamait? Samting olsem lain bilong tupela ami.