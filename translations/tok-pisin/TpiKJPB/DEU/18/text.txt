¶ Ol pris em ol Livai, na olgeta lain bilong Livai, bai i no gat wanpela hap o wanpela samting papa bai givim wantaim ol Isrel. Ol bai kaikai ol ofa ol i kukim long paia na i go long BIKPELA, na em i samting bilong Em.
Olsem na ol i no ken kisim ol samting bilong papa namel long ol brata bilong ol. BIKPELA em i samting bilong kisim bilong ol olsem Em i bin tokim ol.
Na dispela bai stap ol samting pris i ken kisim long ol manmeri. Long ol i mekim ofa bilong kilim animal i dai na em i bulmakau o sipsip ol i mas givim long pris sol na tupela wasket na namba wan bel bilong dispela ofa.
Na tu yu mas givim em ol namba wan kaikai bilong ol kon samting bilong yu na bilong ol wain bilong yu na bilong ol wel bilong yu na namba wan hap bilong ol gras bilong ol sipsip bilong yu.
Long wanem God BIKPELA bilong yu i bin makim em long olgeta lain bilong yu long sanap long mekim wok long nem bilong BIKPELA, em na ol pikinini man bilong em inap long oltaim oltaim.
Na sapos wanpela bilong lain bilong Livai i go long lusim wanpela bilong ol dua bilong banis bilong yu long olgeta hap bilong Isrel long ples em i bin sindaun long em, na em i kam wantaim olgeta laik bilong tingting bilong em long dispela ples BIKPELA bai makim,
Long dispela taim em i mas mekim wok long nem bilong God BIKPELA bilong em olsem olgeta brata bilong em i mekim. Em ol husat i sanap long dispela hap long pes bilong BIKPELA.
Ol i mas i gat wankain hap kaikai long kaikai. Na dispela i mas bung antap long ol samting i kam long salim ol samting papa bilong em i bin givim em.
¶ Taim yu kam long graun God BIKPELA bilong yu i givim yu, yu no ken kisim save long mekim ol sting pasin bilong ol dispela kantri.
Yupela i no ken lukim namel long yupela wanpela i mekim pikinini man bilong em o pikinini meri bilong em i go insait long paia bilong i dai pinis, o wanpela i yusim spirit nogut long tok long ol samting bai i kamap, o wanpela i trikman, o wanpela i wokim pasin long pasin bilong toktok olsem snek, o wanpela masalai meri,
O wanpela i wokim poisin bilong mekim narapela i bihainim em, o wanpela glasman, o wanpela i wokim poisin long toktok i no klia, o wanpela i toktok wantaim spirit bilong ol daiman.
Long wanem olgeta manmeri i mekim ol dispela samting ol i samting i sting pinis long tingting bilong BIKPELA. Na ol dispela samting i sting tru em i as bilong God BIKPELA bilong yu i rausim ol long pes bilong yu.
Yu mas i stap inap tru long pasin yu mekim wantaim God BIKPELA bilong yu.
Long wanem ol dispela kantri, bai yu kisim ol graun bilong ol, ol i bin harim tok bilong ol trikman na long ol i yusim ol spirit nogut long tok long ol samting bai i kamap. Tasol bilong yu, God BIKPELA bilong yu i no larim yu mekim olsem.
¶ God BIKPELA bilong yu bai kirapim i kam long yu wanpela profet i kam long namel long yu, em wanpela bilong ol brata bilong yu wankain olsem mi. Yupela i mas harim gut tok bilong em.
Em i bilong bihainim olgeta samting yu laikim bilong God BIKPELA bilong yu long Horep long dispela de bilong bung yu bin tok, Larim mi i no ken harim gen nek bilong God BIKPELA bilong mi, na tu no ken larim mi lukim dispela bikpela paia wanpela taim moa, bai mi no ken i dai pinis.
Na BIKPELA i tokim mi, Ol i bin mekim gutpela toktok long ol tok ol i autim.
Bai Mi kirapim wanpela profet bilong ol i kam long namel long ol brata bilong ol wankain olsem yu. Na bai Mi putim ol tok bilong Mi long maus bilong em. Na em bai tokim ol long olgeta samting Mi givim em strongpela tok long em.
Na em bai kamap olsem, wanem man o meri i no laik harim ol tok bilong Mi em bai autim dispela long nem bilong Mi, bai Mi mekim save long em.
Tasol bai profet i bikhet long mekim tok long nem bilong Mi na Mi no bin givim strongpela tok long em long tok long dispela, o em bai tok long nem bilong ol arapela god, dispela profet i mas i dai pinis.
Na sapos yu tok long bel bilong yu, Olsem wanem mipela inap save long dispela tok BIKPELA i no bin tok long em?
Taim wanpela profet i tok long nem bilong BIKPELA, sapos dispela samting i no kamap o em i no stap olsem, dispela em i samting BIKPELA i no bin tok long em. Tasol dispela profet i bin bikhet na tok long dispela. Yu no ken pret long em.