¶ Na em bai kamap olsem, taim dispela olgeta samting i kamap long yu, em dispela blesing na dispela kot bilong God na yu bai tingim ol namel long olgeta kantri, em ol hap God BIKPELA bilong yu i bin rausim yu long ol.
Na yu bai tanim yu yet long i go long BIKELA God bilong yu na yu bai bihainim nek bilong Em long bihainim olgeta samting mi givim strongpela tok long yu long dispela de long olgeta hap bilong tewel bilong yu, em yu na o pikinini bilong yu.
Long dispela taim God BIKPELA bilong yu bai tanim kalabus bilong yu na stap sori long yu. Na Em bai kam bek na bungim yu long lusim olgeta kantri, em ol hap graun God BIKPELA bilong yu i bin tromoi yu nabaut.
Sapos BIKPELA i rausim wanpela bilong yu i go ausait long las hap bilong heven, God BIKPELA bilong yu bai bungim yu long lusim dispela ples na Em bai kisim yu i kam long lusim dispela ples.
Na God BIKPELA bilong yu bai bringim yu i kam long dispela hap graun ol papa bilong yu i bin kisim na yu bai kisim em. Na Em bai mekim yu stap gutpela na mekim yu kamap planti na winim ol papa bilong yu.
Na God BIKPELA bilong yu bai katim skin bilong bel bilong yu na bel bilong ol pikinini bilong yu, long laikim tru God BIKPELA bilong yu long olgeta hap bilong bel bilong yu na long olgeta hap bilong tewel bilong yu, bai yu ken i stap laip.
Na God BIKPELA bilong yu bai putim olgeta bilong ol dispela kot bilong God i go long ol birua bilong yu na long ol i no laikim tru yu, em lain i bin givim hevi long yu.
Na yu bai kam bek na bihainim nek bilong BIKPELA na mekim olgeta strongpela tok bilong Em, mi givim strongpela tok long ol long yu dispela de.
Na God BIKPELA bilong yu bai mekim yu i kamap planti long olgeta wan wan wok bilong han bilong yu na long ol pikinini bilong bodi bilong yu na long ol pikinini bilong ol bulmakau samting bilong yu na long ol kaikai bilong graun bilong yu bilong mekim gut long yu. Long wanem BIKPELA bai amamas tru gen long yu bilong mekim gut long yu olsem Em i bin amamas tru long ol papa bilong yu.
Sapos yu bai harim bilong bihainim nek bilong God BIKPELA bilong yu long bihainim ol strongpela tok bilong Em na ol strongpela tok bilong Em i stap long buk na ol i stap long rait bilong dispela buk bilong lo, na sapos yu tanim yu yet i go long God BIKPELA bilong yu long olgeta hap bilong bel bilong yu na long olgeta hap bilong tewel bilong yu.
¶ Long wanem dispela strongpela tok mi givim strongpela tok long em long yu dispela de, em i no stap hait long yu na tu em i no stap longwe.
Em i no stap long heven, bai yu ken tok, Husat bai go antap long heven bilong helpim mipela na bringim dispela long mipela, bai mipela i ken harim dispela na mekim dispela?
Na tu em i no stap hapsait long solwara, bai yu ken tok, Husat bai go hapsait long solwara bilong helpim mipela na bringim dispela long mipela, bai mipela i ken harim dispela na mekim dispela?
Tasol dispela tok i stap klostu tru long yu, em long maus bilong yu na long bel bilong yu, bai yu ken mekim dispela.
¶ Lukim, dispela de mi bin putim laip na gutpela na i dai pinis na nogut long pes bilong yu.
Em i long dispela samting, mi givim strongpela tok long yu long dispela de long laikim tru God BIKPELA bilong yu na long wokabaut long ol we bilong Em na long bihainim ol strongpela tok bilong Em na ol strongpela tok bilong Em i stap long buk na ol tok long kot bilong God, bai yu ken i stap laip na kamap planti. Na God BIKPELA bilong yu bai blesim yu long dispela hap graun, em ples yu go long kisim em.
Tasol sapos bel bilong yu i tanim long lusim BIKPELA inap long yu no laik harim, tasol sin bai putim yu i go longwe na lotu long ol arapela god na mekim wok long ol.
Mi tokaut klia long yupela dispela de, tru tumas bai yupela i bagarap na bai yupela i no mekim ol de bilong yupela i stap long dispela hap graun i stap planti, em graun yu go hapsait long Jordan long go long kisim em.
Mi singaut long heven na dispela graun long makim dispela de bilong kotim yupela. Mi bin putim long pes bilong yupela laip na i dai pinis na blesim na kotim. Olsem na makim laip bai yu na ol pikinini bilong yu i ken i stap laip.
Bai yu ken laikim tru God BIKPELA bilong yu na long yu ken bihainim nek bilong Em na long yu ken pas wantaim Em. Long wanem Em i laip bilong yu na as bilong ol de bilong yu i stap planti. Bai yu ken i stap long dispela hap graun BIKPELA i bin tok tru antap long dispela long ol papa bilong yu, em long Ebraham na long Aisak na long Jekop long givim dispela long ol.