¶ Na BIKPELA i tokim Moses na Eron, i spik,
Olgeta wan wan man bilong ol pikinini bilong Isrel bai sanapim haus sel klostu long plak bilong em yet, wantaim plak bilong hauslain bilong ol tumbuna papa bilong ol. Ol bai sanapim ol haus sel longwe raun nabaut long haus sel holi bilong bung bilong ol manmeri.
¶ Na long is sait i go long ples san i save kam antap bai ol bilong plak bilong kem bilong Juda i sanapim ol haus sel namel long ol ami bilong ol. Na Nason, pikinini man bilong Aminadap, bai stap kepten bilong ol pikinini bilong Juda.
Na ami bilong em, na ol dispela husat ol i kaunim bilong ol, em i 74,600.
Na ol dispela husat i sanapim ol haus sel klostu stret long em bai stap lain bilong Isakar. Na Netanel, pikinini man bilong Suar, bai stap kepten bilong ol pikinini bilong Isakar.
Na ami bilong em, na ol dispela husat ol i kaunim bilong en, em i 54,400.
Nau lain bilong Sebyulan. Na Eliap, pikinini man bilong Helon, bai stap kepten bilong ol pikinini bilong Sebyulan.
Na ami bilong em, na ol dispela husat ol i kaunim bilong en, em i 57,400.
Olgeta husat ol i kaunim insait long kem bilong Juda em i 186,400, namel long ol ami bilong ol. Ol dispela bai kirap na wokabaut i go ausait pastaim.
Long hap saut bai stap plak bilong kem bilong Ruben, bilong bihainim ol ami bilong ol. Na kepten bilong ol pikinini bilong Ruben bai stap Eleasar, pikinini man bilong Sedeur.
Na ami bilong em, na ol dispela husat ol i kaunim bilong en, em i 46,500.
Na ol dispela husat i sanapim ol haus sel klostu long em bai stap lain bilong Simion. Na kepten bilong ol pikinini bilong Simion bai stap Selumiel, pikinini man bilong Surisadai.
Na ami bilong em, na ol dispela husat ol i kaunim bilong ol, em i 59,300.
Nau lain bilong Gat. Na kepten bilong ol pikinini man bilong Gat bai stap Eliasap, pikinini man bilong Reuel.
Na ami bilong em, na ol dispela husat ol i kaunim bilong ol, em 45,650.
Olgeta husat ol i kaunim insait long kem bilong Ruben em i 151,450, namel long ol ami bilong ol. Na ol bai kirap na wokabaut i go ausait long namba tu lain.
Nau haus sel holi bilong bung bilong ol manmeri bai kirap na wokabaut i go antap wantaim kem bilong ol lain Livai insait long namel bilong kem. Olsem ol i wokim kem, olsem tasol bai ol i kirap na wokabaut i go antap, olgeta wan wan man long ples bilong em klostu long ol plak bilong ol.
Long hap wes sait bai stap plak bilong kem bilong Ifraim bilong bihainim ol ami bilong ol. Na kepten bilong ol pikinini man bilong Ifraim bai stap Elisama, pikinini man bilong Amihut.
Na ami bilong em, na ol dispela husat ol i kaunim bilong ol, em 40,500.
Na klostu long em bai stap lain bilong Manasa. Na kepten bilong ol pikinini bilong Manasa bai stap Gamaliel, pikinini man bilong Pedasur.
Na ami bilong em, na ol dispela husat ol i kaunim bilong ol, em i 32,200.
Nau lain bilong Benjamin. Na kepten bilong ol pikinini man bilong Benjamin bai stap Abidan, pikinini man bilong Gideoni.
Na ami bilong em, na ol dispela husat ol i kaunim bilong ol, em i 35,400.
Olgeta husat ol i kaunim bilong kem bilong Ifraim em i 108,100, namel long ol ami bilong ol. Na ol bai wokabaut i go antap long namba tri lain.
Plak bilong kem bilong Dan bai stap long hap not klostu long ol ami bilong ol. Na kepten bilong ol pikinini bilong Dan bai stap Ahieser, pikinini man bilong Amisadai.
Na ami bilong em, na ol dispela husat ol i kaunim bilong ol, em i 62,700.
Na ol dispela husat i wokim kem klostu long em bai stap bilong lain bilong Aser. Na kepten bilong ol pikinini bilong Aser bai stap Pagiel, pikinini man bilong Okran.
Na ami bilong em, na ol dispela husat ol i kaunim bilong ol, em i 41,500.
Nau lain bilong Naptalai. Na kepten bilong ol pikinini bilong Naptalai bai stap Ahira, pikinini man bilong Enan.
Na ami bilong em, na ol dispela husat ol i kaunim bilong ol, em i 53,400.
Olgeta husat ol i kaunim long kem bilong Dan em i 157,600. Ol bai go baksait tru wantaim ol plak bilong ol.
Ol dispela em i ol dispela husat ol i kaunim bilong ol pikinini bilong Isrel long hauslain bilong ol tumbuna papa bilong ol. Olgeta dispela husat ol i kaunim long ol kem namel long ol ami bilong ol em 603,550.
Tasol ol lain Livai ol i no kaunim namel long ol pikinini bilong Isrel, olsem BIKPELA i tok strong long Moses.
Na ol pikinini bilong Isrel i mekim bilong bihainim olgeta samting BIKPELA i tok strong long Moses. Olsem tasol ol i sanapim ol haus sel klostu long ol plak bilong ol, na olsem tasol ol i kirap na wokabaut i go antap, olgeta wan wan i bihainim ol famili bilong ol, bilong bihainim hauslain bilong ol tumbuna papa bilong ol.