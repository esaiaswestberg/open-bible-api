¶ Na BIKPELA i tokim Eron, Yu na ol pikinini man bilong yu na hauslain bilong papa bilong yu wantaim yu bai karim sin nogut bilong rum holi. Na yu na ol pikinini man bilong yu wantaim yu bai karim sin nogut bilong wok pris bilong yu.
Na ol brata bilong yu tu bilong ol lain Livai, lain bilong tumbuna papa bilong yu, yu bringim wantaim yu, inap long ol i ken i pas wantaim long yu, na wokim wok long yu. Tasol yu na ol pikinini man bilong yu wantaim yu bai wokim wok long ai bilong haus sel holi bilong witnes.
Na ol bai holimpas wok bilong yu, na wok bilong olgeta haus sel holi. Tasol ol i no ken kam klostu long ol sospen samting bilong rum holi na alta, inap long ol, o yupela tu, i no dai.
Na ol bai pas wantaim long yu, na holimpas wok bilong haus sel holi bilong bung bilong ol manmeri, bilong olgeta wok wokboi bilong haus sel holi. Na wanpela ausait man bai i no inap kam klostu long yu.
Na yupela bai holimpas wok bilong rum holi, na wok bilong alta, inap long i no ken gat belhat tru liklik moa antap long ol pikinini bilong Isrel.
Na Mi, lukim, Mi bin kisim ol brata bilong yu, ol lain Livai, long namel bilong ol pikinini bilong Isrel. Long yu Mi givim ol olsem wanpela presen i go bilong BIKPELA, long wokim wok wokboi bilong haus sel holi bilong bung bilong ol manmeri.
Olsem na yu na ol pikinini man bilong yu wantaim yu bai holimpas opis pris bilong yupela bilong olgeta wan wan samting bilong alta, na insait long laplap. Na yupela bai wokim wok wokboi. Mi bin givim opis pris bilong yupela i go long yupela olsem wanpela wok wokboi bilong presen. Na ausait man husat i kam klostu bai ol i mekim i dai.
¶ Na BIKPELA i tokim Eron, Lukim, Mi tu i bin givim yu wok bilong ol ofa bilong litimapim bilong Mi bilong olgeta samting i holi olgeta bilong ol pikinini bilong Isrel. Long yu Mi bin givim ol bikos dispela makim i stap, na long ol pikinini man bilong yu, long wanpela lo Mi makim bilong oltaim oltaim.
Dispela bai bilong yu bilong ol samting i holi moa olgeta, pas bek long paia. Olgeta wan wan ofa bilong ol, olgeta wan wan ofa bilong kaikai bilong ol, na olgeta wan wan ofa bilong sin bilong ol, na olgeta wan wan ofa bilong sakim lo bilong ol, dispela ol bai mekim i kam long Mi, bai stap holi moa olgeta bilong yu na ol pikinini man bilong yu.
Insait long ples i holi moa olgeta bai yu kaikai dispela. Olgeta wan wan man bai kaikai dispela. Em bai stap holi long yu.
Na dispela em i bilong yu, ofa bilong litimapim bilong presen bilong ol, wantaim olgeta ofa bilong i go i kam bilong ol pikinini bilong Isrel. Mi bin givim ol i go long yu, na long ol pikinini man bilong yu na long ol pikinini meri bilong yu wantaim yu, long wanpela lo Mi raitim bilong oltaim oltaim. Olgeta wan wan husat i klin insait long haus bilong yu bai kaikai long en.
Olgeta nambawan bilong wel, na olgeta nambawan bilong wain, na bilong wit, namba wan kaikai bilong ol, dispela ol bai ofaim i go long BIKPELA, ol Mi bin givim yu.
Na wanem kain samting em i mau pastaim long dispela hap, dispela ol bai bringim i go long BIKPELA, bai bilong yu. Olgeta wan wan husat i klin insait long haus bilong yu bai kaikai long en.
Olgeta wan wan samting ol i givim wantaim promis insait long Isrel bai bilong yu.
Olgeta wan wan samting, dispela i opim dua bilong karim pikinini long olgeta wan wan bodi, dispela ol i bringim i kam long BIKPELA, saposem i bilong ol man o ol animal, bai bilong yu. Tasol namba wan pikinini bilong ol man, tru tumas, bai yu baim bek, na namba wan pikinini bilong ol animal i no klin bai yu baim bek.
Na ol dispela husat yu mas baim bek i stat long ol i gat wanpela mun bai yu baim bek, bilong bihainim tingting bilong yu, bilong mani bilong faipela sekel, i bihainim sekel bilong rum holi, dispela em i 20 gera.
Tasol namba wan pikinini bilong wanpela bulmakau, o namba wan pikinini bilong wanpela sipsip, o namba wan pikinini bilong wanpela meme, yu no ken baim bek. Ol i stap holi. Yu bai tromoi isi isi blut bilong ol antap long alta, na yu bai kukim gris bilong ol bilong wanpela ofa yu wokim long paia, bilong wanpela switpela smel i go long BIKPELA.
Na mit bilong ol bai bilong yu, olsem bros bilong tromoi i kam i go na olsem han sut sol bilong han i bilong yu.
Olgeta ofa bilong litimapim bilong ol samting i holi, dispela ol pikinini bilong Isrel i ofaim i go long BIKPELA, Mi bin givim long yu, na ol pikinini man bilong yu na ol pikinini meri bilong yu wantaim yu, long wanpela lo Mi raitim bilong oltaim oltaim. Dispela em i wanpela kontrak bilong sol oltaim oltaim long ai bilong BIKPELA i go long yu na tumbuna pikinini bilong yu wantaim yu.
¶ Na BIKPELA i tokim Eron, Yu bai i no gat samting papa i givim pikinini long hap bilong ol, na tu yu bai i no gat wanpela hap namel long ol. Mi stap hap bilong yu na samting papa i givim pikinini bilong yu namel long ol pikinini bilong Isrel.
Na, lukim, Mi bin givim ol pikinini bilong Livai olgeta namba ten hap insait long Isrel bilong wanpela samting papa i givim pikinini, bilong ol wok wokboi bilong ol, dispela ol i wokim, yes, wok wokboi bilong haus sel holi bilong bung bilong ol manmeri.
Na tu i stat long nau i go, ol pikinini bilong Isrel i no ken i kam klostu long haus sel holi bilong bung bilong ol manmeri, nogut ol karim sin, na dai.
Tasol ol lain Livai bai mekim wok wokboi bilong haus sel holi bilong bung bilong ol manmeri, na ol bai karim sin nogut bilong ol. Em bai stap wanpela lo Mi raitim bilong oltaim oltaim namel long ol lain tumbuna bilong yupela, inap long namel long ol pikinini bilong Isrel ol bai i no gat samting papa i givim pikinini.
Tasol ol namba ten hap bilong ol pikinini bilong Isrel, dispela ol i ofaim olsem wanpela ofa bilong litimapim i go long BIKPELA, Mi bin givim long ol lain Livai long kisim olsem samting papa i givim pikinini. Olsem na Mi bin tokim ol, Namel long ol pikinini bilong Isrel ol bai i no gat samting papa i givim pikinini.
Na BIKPELA i tokim Moses, i spik,
Toktok long ol lain Livia olsem, na tokim ol, Taim yupela kisim bilong ol pikinini bilong Isrel ol namba ten hap, dispela Mi bin givim yupela i kam long ol bilong samting papa i givim pikinini bilong yu, orait yupela bai ofaim wanpela ofa bilong litimapim bilong en i go long BIKPELA, yes, wanpela namba ten hap bilong namba ten hap.
Na dispela ofa bilong litimapim bilong yupela bai Mi kaunim long yupela, wankain olsem em i wit samting bilong plua bilong klinim wit, na wankain olsem pulap tru bilong masin bilong krungutim wain.
Yupela tu bai ofaim olsem wanpela ofa bilong litimapim i go long BIKPELA bilong olgeta namba ten hap bilong yupela, dispela yupela kisim bilong ol pikinini bilong Isrel. Na yupela bai givim bilong en ofa bilong litimapim bilong BIKPELA i go long pris Eron.
Ausait long olgeta presen bilong yupela, yupela bai ofaim olgeta wan wan ofa bilong litimapim bilong BIKPELA, bilong olgeta nambawan bilong en, yes, hap i holi olgeta bilong en ausait long en.
Olsem na yu bai tokim ol, Taim yupela i bin litimapim nambawan bilong en i long dispela, nau ol bai kaunim em i go long ol lain Livai olsem samting bilong plua bilong klinim wit i kamap planti moa, na olsem samting bilong masin bilong krungutim wain i kamap planti moa.
Na yupela bai kaikai dispela long olgeta wan wan ples, yupela na ol hauslain bilong yupela. Long wanem, dispela em i pe bilong yupela bilong wok wokboi bilong yupela insait long haus sel holi bilong bung bilong ol manmeri.
Na yupela bai i no inap karim sin bikos dispela i stap, taim yupela bin litimapim long en nambawan bilong en. Na tu yupela bai i no inap mekim doti ol samting holi bilong ol pikinini bilong Isrel, nogut yupela i dai.