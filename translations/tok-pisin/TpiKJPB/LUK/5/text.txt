¶ Na em i kamap olsem, long, taim ol manmeri i kam pas pas tumas long em long harim tok bilong God, em i sanap klostu long raunwara bilong Genesaret,
Na em i lukim tupela sip i sanap klostu long raunwara. Tasol ol man bilong painim pis i bin go ausait long ol pinis, na ol i wok long wasim ol umben bilong ol.
Na em i go insait long wanpela bilong ol sip, dispela i bilong Saimon, na askim em plis long em i ken subim sip i go ausait liklik long nambis. Na em i sindaun, na skulim ol manmeri ausait long sip.
Nau taim em i bin lusim wok bilong toktok, em i tokim Saimon, Putim sip i go ausait long ples dip, na lusim ol umben bilong yupela i go daun bilong pulim wanpela lain pis.
Na Saimon i bekim na tokim em, Tisa, mipela i bin hatwok olgeta hap bilong nait, na mipela i no bin kisim wanpela samting. Tasol long tok bilong yu mi bai lusim umben i go daun.
Na taim ol i bin mekim dispela, ol i raunim wanpela traipela lain tru bilong ol pis. Na umben bilong ol i bruk.
Na ol i wokim mak wantaim han long ol wanwok bilong ol, husat i stap long arapela sip, long ol i ken kam na helpim ol. Na ol kam, na pulimapim tupela sip wantaim, inap long ol i stat long go daun isi isi.
Taim Saimon Pita i lukim dispela, em i pundaun long tupela skru bilong Jisas, i spik, Lusim mi. Long wanem, mi wanpela man i pulap long sin, O Bikpela.
Long wanem, em i kirap nogut, na olgeta husat i stap wantaim em, long dispela lain pis ol i bin kisim.
Na Jems tu i wankain olsem, na Jon, ol pikinini man bilong Sebedi, husat i ol wanwok wantaim Saimon. Na Jisas i tokim Saimon, No ken pret. I stat long nau i go yu bai kisim ol man.
Na taim ol i bin bringim ol sip bilong ol i go long nambis, ol i givim baksait long olgeta, na bihainim em.
¶ Na em i kamap olsem, taim em i stap long wanpela biktaun, lukim wanpela man i pulap long sik lepra, husat taim em i lukim Jisas, em i pundaun long pes bilong em, na askim em strong plis, i spik, Bikpela, sapos yu gat laik, yu ken mekim mi klin.
Na em i putim han bilong em i go ausait, na tasim em, i spik, Mi gat laik. Yu stap klin. Na wantu sik lepra i lusim em.
Na em i givim tok long em long em i no ken tokim wanpela man. Tasol go, na soim yu yet long pris, na wokim ofa bilong klinim bilong yu, bilong bihainim olsem Moses i tok strong, bilong wanpela testimoni i go long ol.
Tasol hamas moa olsem wanpela biknem tru bilong em i go ausait. Na ol traipela lain tru i kam bung wantaim long harim, na long kamap orait long em long ol sik bilong ol.
Na em i surikim em yet i go long ples i no gat man, na beten.
¶ Na em i kamap olsem long wanpela de, taim em i skulim ol manmeri, long i gat ol Farisi na ol dokta bilong lo i sindaun klostu, husat i kam ausait long olgeta wan wan taun bilong Galili, na Judia, na Jerusalem. Na pawa bilong Bikpela i stap long oraitim ol.
Na, lukim, ol man i bringim long bet wanpela man husat sik palsi i kisim em. Na ol i painim rot long bringim em insait, na long slipim em long ai bilong em.
Na taim ol i no inap long painim wanem rot long ol i ken bringim em insait, bilong wanem, dispela bikpela lain tru i stap, ol i go antap long antap bilong haus, na lusim em i go daun namel long ol tail bilong rup wantaim liklik bet bilong em i go namel long ol manmeri long ai bilong Jisas.
Na taim em i lukim bilip tru bilong ol, em i tokim em, Man, mi lusim ol sin bilong yu.
Na ol man bilong rait na ol Farisi i stat long stretim tok, i spik, Dispela em i husat husat i toktok long ol tok bilas? Husat i ken lusim ol sin, na i no God wanpela tasol?
Tasol taim Jisas i kisim save long ol tingting bilong ol, em i bekim tok long ol, Yupela i stretim tok long wanem samting insait long ol bel bilong yupela?
Wanem em i isi moa, long tok, Mi lusim ol sin bilong yu, o long tok, Kirap na wokabaut?
Tasol inap long yupela i ken save long Pikinini Man bilong man i gat pawa long dispela graun long lusim ol sin, (em i tokim man i sik long sik palsi,) Mi tokim yu, Kirap, na kisim liklik bet bilong yu i go antap, na go insait long haus bilong yu.
Na wantu em i kirap long ai bilong ol, na kisim i go antap dispela samting we em i slip antap long en, na lusim hap i go long haus bilong em yet, taim em i givim glori long God.
Na ol olgeta i kirap nogut tru, na ol i givim glori long God, na ol i pulap wantaim pret, i spik, Mipela i bin lukim ol narakain samting tude.
¶ Na bihain long ol dispela samting em i go ausait, na lukim wanpela man bilong kisim takis, husat nem bilong em em Livai, taim em i sindaun long kisim kastam mani. Na em i tokim em, Bihainim mi.
Na em i lusim olgeta samting, kirap, na bihainim em.
Na Livai i wokim wanpela bikpela kaikai tru insait long haus bilong em yet. Na i gat wanpela bikpela lain bilong ol man bilong kisim takis na ol arapela husat i sindaun wantaim ol.
Tasol ol man bilong rait bilong ol na ol Farisi i tok baksait i birua long ol disaipel bilong em, i spik, Bilong wanem yupela i kaikai na dring wantaim ol man bilong kisim takis na ol sinman?
Na Jisas i bekim tok long ol, Ol husat i orait olgeta i no gat nid long dokta. Tasol ol husat i sik i gat nid long dokta.
Mi no kam long singautim ol stretpela man, tasol long singautim ol sinman long tanim bel.
Na ol i tokim em, Bilong wanem ol disaipel bilong Jon i tambuim kaikai planti taim, na mekim ol prea, na wankain olsem ol disaipel bilong ol Farisi, tasol ol disaipel bilong yu i kaikai na dring?
Na em i tokim ol, Yupela i ken mekim ol pikinini bilong rum bilong meri i laik marit long tambuim kaikai, taim man i laik marit i stap wantaim ol?
Tasol ol de bai kam, taim ol bai tekewe man i laik marit long ol, na nau ol bai tambuim kaikai long ol dispela de.
Na em i tok tu long ol long wanpela tok piksa. I no gat man i putim wanpela hap bilong nupela klos antap long olpela. Sapos i no olsem, orait nupela bai wokim wanpela bruk, na dispela hap ol i kisim ausait long nupela i no wanbel wantaim olpela wantaim.
Na i no gat man i putim nupela wain i go insait long ol olpela skin meme. Nogut nupela wain bai brukim ol skin meme, na kapsait, na ol skin meme bai pinis olgeta.
Tasol ol i mas putim nupela wain insait long ol nupela skin meme. Na tupela wantaim i ken stap gut yet.
I no gat man tu taim em i bin dringim olpela wain kwiktaim i gat laik long nupela. Long wanem, em i tok, Olpela i gutpela moa.