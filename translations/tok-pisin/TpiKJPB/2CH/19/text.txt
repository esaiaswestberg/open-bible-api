¶ Na Jehosafat, king bilong Juda, i go bek long haus bilong em long Jerusalem wantaim bel isi.
Na Jehu, pikinini man bilong sia Hanani, i go ausait long bungim em, na tokim king Jehosafat, Ating yu ken helpim ol man i bihainim pasin nogut, na laikim tru ol husat i hetim BIKPELA? Olsem na belhat tru i stap antap long yu long ai bilong BIKPELA.
Tasol i gat sampela gutpela samting BIKPELA i lukim insait long yu, long dispela, yu bin tekewe ol lain diwai ausait long dispela hap, na yu bin redim bel bilong yu long painim God.
Na Jehosafat i stap long Jerusalem. Na em i go ausait gen namel long ol manmeri i stat long Biar-siba i go inap long maunten Ifraim, na bringim ol i kam bek gen long God BIKPELA bilong ol tumbuna papa bilong ol.
¶ Na em i putim ol jas long dispela hap long olgeta hap bilong olgeta biktaun i gat banis bilong Juda, olgeta wan wan biktaun,
Na tokim ol jas, Was gut long yupela mekim wanem. Long wanem, yupela i no jasim bilong man, tasol bilong BIKPELA, husat i stap wantaim yupela long kot.
Olsem na nau larim pret bilong BIKPELA i stap antap long yupela. Was gut na mekim. Long wanem, i no gat sin nogut i stap wantaim BIKPELA, God bilong yumi, o pasin bilong tingim namba, o pasin bilong kisim ol presen.
Na moa tu long Jerusalem Jehosafat i bin putim bilong ol lain Livai, na bilong ol pris, na bilong ol nambawan bilong ol tumbuna papa bilong Isrel, bilong kot bilong BIKPELA, na bilong ol pait, taim ol i go bek long Jerusalem.
Na em i givim wok long ol, i spik, Yupela bai mekim olsem insait long pret bilong BIKPELA, wantaim bilip oltaim, na wantaim wanpela bel i inap tru.
Na wanem kain wari olgeta bai kam long yupela long ol brata bilong yupela husat i stap long ol biktaun bilong ol, namel long blut na blut, namel long lo na tok strong, ol lo God i raitim na ol kot, yes, yupela bai tok lukaut long ol long ol i no ken sakim lo i birua long BIKPELA, na olsem na belhat tru i ken kam antap long yupela, na antap long ol brata bilong yupela. Mekim dispela, na yupela bai i no inap sakim lo.
Na, lukim, bikpris Amaraia i bosim yupela long olgeta samting bilong BIKPELA, na Sebadaia, pikinini man bilong Ismel, hetman bilong hauslain bilong Juda, long olgeta samting bilong sait bilong king. Na tu ol lain Livai bai stap ol ofisa long ai bilong yupela. Wokim wok wantaim bel i strong bilong pait, na BIKPELA bai stap wantaim ol gutpela.