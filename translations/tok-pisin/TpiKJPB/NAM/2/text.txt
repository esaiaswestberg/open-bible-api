¶ Em husat i brukim long planti hap hap em i kam long ai bilong pes bilong Yu. Holimpas ol samting bilong pait, was gut long rot, mekim ol namel bilong bel bilong yu i strong, strongim pawa bilong yu strong.
Long wanem, BIKPELA i bin tanim i go gutpela samting olgeta bilong Jekop, olsem gutpela samting olgeta bilong Isrel. Long wanem, ol man bilong mekim emti i bin mekim ol emti olgeta, na bagarapim ol han bilong ol rop wain bilong ol.
Plang bilong ol strongpela man bilong em i kamap retpela, ol strongpela man bilong pait i gat klos skalet. Ol karis bai stap wantaim ol bombom i lait long de bilong em bilong redim samting, na ol diwai fir bai seksek nogut tru.
Ol karis bai ran hariap tru long ol rot. Ol bai pait pait nabaut wan i birua long narapela long ol rot i op bikpela. Ol bai luk olsem ol bombom, ol bai ran olsem ol lait bilong klaut.
Em bai stori tru long ol lain bilong em i inap long kisim biknem. Ol bai sutim lek long wokabaut bilong ol. Ol bai go hariap long banis bilong en, na ol bai redim pasin bilong lukautim biktaun long birua.
Ol dua bilong banis bilong ol riva bai stap op. Na haus king bai pinis olgeta.
Na Husap bai ol i karim i go kalabus, ol bai bringim em antap, na ol wokmeri bilong em bai stiaim em olsem wantaim nek bilong ol balus, na paitim ol bros bilong ol olsem liklik kundu.
Tasol Niniva i bilong bipo olsem wanpela liklik raunwara, yet ol bai ranawe. Sanap, sanap, ol bai singaut, tasol i no gat wanpela bai lukluk i go bek.
Yupela kisim ol kago bilong pait bilong silva, kisim ol kago bilong pait bilong gol. Long wanem, i no gat wanpela pinis bilong bakstua na glori ausait long olgeta gutpela sia samting bilong haus.
Em i emti, na stap nating, na stap pipia, Na bel i kuk i kamap olsem wara, na ol skru bilong lek i paitpaitim ol yet wantaim, na planti pen i stap insait long olgeta namel bilong bel, na ol pes bilong ol olgeta i bungim pasin blakpela.
¶ Ples bilong ol laion bilong stap na ples bilong ol yangpela laion bilong kisim kaikai i stap we, we ol laion, yes, lapun laion, i wokabaut, na pikinini bilong laion, na i no gat wanpela i mekim ol i pret?
Laion i bin brukim long planti hap hap inap bilong inapim ol pikinini bilong em, na pasim nek bilong kilim bilong inapim ol meri laion bilong em, na pulimapim ol hul bilong em wantaim abus, na ol hul bilong em wantaim kaikai em i kilim.
Lukim, Mi stap birua long yu, BIKPELA bilong ol ami i tok, na Mi bai kukim ol karis bilong em insait long smok, na bainat bai kaikai olgeta ol yangpela laion bilong yu. Na Mi bai rausim prais bilong pait bilong yu i lusim dispela graun, na nek bilong ol mausman bilong yu bai ol man i no inap harim moa.