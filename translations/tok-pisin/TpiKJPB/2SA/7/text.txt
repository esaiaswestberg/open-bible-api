¶ Na em i kamap olsem, taim king i sindaun long haus bilong em, na BIKPELA i bin givim em malolo raun nabaut long olgeta birua bilong em,
Long king i tokim profet Netan, Lukim nau, mi stap insait long wanpela haus sida, tasol bokis kontrak bilong God i stap insait long ol laplap banis.
Na Netan i bekim tokim king, Go, mekim olgeta samting i stap insait long bel bilong yu. Long wanem, BIKPELA i stap wantaim yu.
¶ Na em i kamap olsem long dispela nait, long tok bilong BIKPELA i kam long Netan, i spik,
Go na tokim wokboi bilong mi Devit, BIKPELA i tok olsem, Bai yu wokim wanpela haus long Mi long stap long en?
We Mi no bin stap olsem insait long wanpela haus i stat long taim Mi bringim ol pikinini bilong Isrel antap ausait long Isip, yes, inap long tude, tasol Mi bin wokabaut insait long wanpela haus sel na wanpela haus sel holi.
Long olgeta ples we Mi bin wokabaut insait long ol wantaim olgeta pikinini bilong Isrel, ating Mi tokim wanpela tok wantaim wanpela bilong ol lain bilong Isrel, husat Mi tok strong long givim kaikai long ol lain bilong Mi Isrel, i spik, Bilong wanem yupela i no wokim wanpela haus sida bilong Mi?
Olsem na nau yu bai tokim wokboi bilong Mi Devit olsem, BIKPELA bilong ol ami i tok olsem, Mi kisim yu long haus sipsip, long lusim wok bilong bihainim ol sipsip, long stap hetman long bosim ol lain bilong Mi, long bosim Isrel.
Na Mi stap wantaim yu long wanem hap we yu go, na Mi bin rausim olgeta ol birua bilong yu i go ausait long hap ai bilong yu i lukim, na Mi bin mekim nem bilong yu wanpela bikpela nem, olsem nem bilong ol bikman tru husat i stap long dispela graun.
Na moa tu Mi bai makim wanpela ples bilong ol lain bilong Mi Isrel, na Mi bai planim ol, inap long ol i ken stap long wanpela ples bilong ol yet, na ol i no mas muv moa. Na tu ol pikinini bilong pasin nogut bai i no inap givim hevi long ol moa liklik, olsem long taim bipo,
Na olsem i stat long taim long Mi tok strong long ol jas long bosim ol lain bilong Mi Isrel, na Mi bin mekim yu long malolo long olgeta birua bilong yu. Na tu BIKPELA i tokim yu long Em bai mekim yu wanpela hauslain.
Na taim ol de bilong yu i inap pinis, na yu bai slip wantaim ol tumbuna papa bilong yu, Mi bai sanapim tumbuna pikinini bilong yu bihain long yu, husat bai kam ausait long ol rop bilong bel bilong yu, na Mi bai strongim kingdom bilong em.
Em bai wokim wanpela haus bilong nem bilong Mi, na Mi bai strongim sia king bilong kingdom bilong em oltaim oltaim.
Na Mi bai stap Papa bilong em, na em bai stap pikinini man bilong Mi. Sapos em i mekim wanpela sin nogut, Mi bai stikim em wantaim stik bilong ol man, na wantaim ol mak bilong wip bilong ol pikinini bilong man.
Tasol sori bilong Mi bai i no inap lusim em i go, olsem Mi rausim dispela long Sol, husat Mi rausim i go bipo long yu.
Na hauslain bilong yu na kingdom bilong yu bai stap strong oltaim oltaim long ai bilong yu. Sia king bilong yu bai stap strong oltaim oltaim.
Bilong bihainim olgeta dispela toktok, na bilong bihainim olgeta dispela driman samting, olsem tasol Netan i bin toktok long Devit.
¶ Nau king Devit i go insait, na sindaun long ai bilong BIKPELA, na em i tok, Mi husat, O GOD Bikpela? Na hauslain bilong mi em i wanem samting, inap long Yu bin bringim mi i kam inap long hia?
Na dispela em i wanpela liklik samting yet long ai bilong Yu, O GOD Bikpela. Tasol Yu bin toktok tu long hauslain bilong wokboi bilong yu long longpela taim i bai kamap yet. Na dispela em i pasin bilong man, O GOD Bikpela?
Na Devit i ken tok wanem moa long Yu? Long wanem, Yu, GOD Bikpela, save long wokboi bilong Yu.
Bilong tingim toktok bilong Yu, na bilong bihainim bel bilong Yu Yet, Yu bin mekim olgeta dispela bikpela samting, long mekim wokboi bilong Yu save long ol.
Olsem na Yu stap nambawan, O God BIKPELA. Long wanem, i no gat wanpela i olsem Yu, na tu i no gat arapela God i stap, Yu tasol, bilong bihainim olgeta samting mipela i bin harim long ol ia bilong mipela.
Na wanem wanpela kantri long dispela graun i olsem ol manmeri bilong Yu, yes, olsem Isrel, husat God i go long baim bek long stap wanpela lain bilong Em Yet, na long mekim Em wanpela biknem, na long mekim long Yu ol bikpela samting na ol samting bilong pretim nogut tru, bilong helpim dispela hap bilong Yu, long ai bilong ol lain bilong Yu, husat Yu baim bek long Isip i kam long Yu, long ol kantri na ol god bilong ol?
Long wanem, Yu bin strongim long Yu Yet ol lain bilong Yu Isrel long stap wanpela lain bilong Yu oltaim oltaim. Na Yu, BIKPELA, i kamap God bilong ol.
Na nau, O God BIKPELA, dispela toktok Yu bin toktok long sait bilong wokboi bilong yu, na long sait bilong hauslain bilong em, strongim dispela oltaim oltaim, na mekim olsem Yu bin toktok.
Na larim nem bilong Yu i kamap bikpela moa oltaim oltaim, i spik, BIKPELA bilong ol ami em i God long bosim Isrel. Na larim hauslain bilong wokboi bilong Yu Devit i stap strong long ai bilong Yu.
Long wanem, O BIKPELA bilong ol ami, God bilong Isrel, Yu bin kamapim ples klia long wokboi bilong Yu, i spik, Mi bai wokim long yu wanpela hauslain. Olsem na wokboi bilong Yu i bin painim pinis insait long bel bilong em long beten dispela prea i go long Yu.
Na nau, O GOD Bikpela, Yu dispela God, na ol toktok bilong Yu i tru, na Yu bin wokim promis long dispela gutpela samting i go long wokboi bilong Yu.
Olsem na nau larim dispela i amamasim Yu long blesim hauslain bilong wokboi bilong Yu, inap long em i ken stap yet oltaim oltaim long ai bilong Yu. Long wanem, O GOD Bikpela, Yu bin toktok long dispela. Na wantaim blesing bilong Yu, larim hauslain bilong wokboi bilong Yu i gat blesing oltaim oltaim.