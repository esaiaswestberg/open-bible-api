¶ Nau tru tumas, dispela namba wan kontrak i gat tu ol lo God i makim bilong ol wok i kam long God, na wanpela rum holi bilong dispela graun.
Long wanem, ol i wokim wanpela haus holi. Dispela namba wan, we stik kandel i stap insait long en, na tebol, na bret bilong soim, dispela ol i kolim rum holi.
Na bihain long namba tu laplap, dispela haus holi ol i kolim Rum Holi i winim olgeta.
Dispela i gat dis bilong insens gol, na bokis kontrak ol i karamapim raun nabaut wantaim gol, we dispela sospen gol i gat mana i stap insait long en, na dispela stik bilong Eron i putim kru, na ol tebol bilong kontrak.
Na antap long en ol serup bilong glori i karamapim sia bilong marimari. Long dispela mipela i no inap toktok stret nau long en.
Nau taim ol dispela samting ol i makim olsem, ol pris i go olgeta taim insait long namba wan haus holi, bilong wokim wok bilong God.
Tasol insait long namba tu, hetpris wanpela i go wanpela taim olgeta wan wan yia, na em i no go taim em i no gat blut, dispela em i ofaim bilong em yet, na bilong ol rong bilong ol manmeri.
¶ Holi Spirit i mekim dispela klia, long rot i go insait long rum holi i winim olgeta em i no kamap ples klia yet, taim dispela namba wan haus holi i sanap yet.
Dispela em i wanpela piksa bilong dispela taim nau bilong taim bipo, long dispela ol i ofaim ol presen na ol sakrifais wantaim, dispela i no inap mekim em husat i wokim wok inap tru, olsem long sait bilong mausbel.
Dispela i sanap long ol kaikai na ol dring tasol, na ol kain kain waswas, na ol lo God i makim bilong bodi sait, dispela em i putim antap long ol i kam inap long taim bilong stretim ol samting.
Tasol taim Kraist i kamap wanpela hetpris bilong ol gutpela samting long kamap, long wanpela haus holi i nambawan moa na inap tru moa, wanpela ol i no wokim long ol han, dispela tok em i olsem, em i no haus bilong dispela graun,
Na tu i no long blut bilong ol meme na ol pikinini bulmakau, tasol long blut bilong em yet em i go wanpela taim insait long ples holi, taim em i kisim pinis pasin bilong baim bek bilong oltaim oltaim bilong helpim yumi.
Long wanem, sapos blut bilong ol bulmakau man na bilong ol meme, na ol sit bilong paia bilong wanpela bulmakau meri ol i tromoi isi isi long samting i no klin, i kamap holi inap long klinim ol bodi,
Hamas moa bai blut bilong Kraist, husat long wok bilong Spirit bilong oltaim oltaim i ofaim em yet long God, taim em i no gat mak, klinim i go mausbel bilong yu long ol wok i no gat laip inap long yu ken wokim wok long dispela God i stap laip?
¶ Na long dispela as em i stap namelman bilong nupela testamen, i olsem long rot bilong dai, bilong pasin bilong baim bek ol dispela pasin bilong kalapim lo i stap aninit long namba wan testamen, ol husat em i singautim i ken kisim promis bilong samting papa i givim pikinini bilong oltaim oltaim.
Long wanem, we wanpela testamen i stap, i gat nid tu long i mas i gat dai bilong man bilong wokim testamen.
Long wanem, testamen i gat strong bihain long ol man i dai. Sapos nogat, em i no gat strong liklik, taim man bilong wokim testamen i stap laip.
We long en tu namba wan testamen ol i no makim taim i no gat blut.
Long wanem, taim Moses i bin toktok long olgeta wan wan strongpela lo long olgeta manmeri, bilong bihainim lo, em i kisim blut bilong ol pikinini bulmakau na bilong ol meme, wantaim wara, na skalet gras bilong sipsip, na hisop, na tromoi isi isi long dispela buk, na long olgeta manmeri wantaim,
I spik, Dispela em i blut bilong dispela testamen God i bin givim strongpela skul long yupela long en.
Na moa tu em i tromoi blut isi isi long haus sel holi na olgeta sospen samting bilong wokim wok wantaim.
Na klostu olgeta samting long lo ol i klinim wantaim blut. Na sapos i no gat blut i kapsait i no gat rot bilong lusim sin.
¶ Olsem na em i gat nid long olgeta piksa bilong ol samting i stap long ol heven i ken kamap klin wantaim ol dispela. Tasol ol samting bilong heven ol yet wantaim ol sakrifais i winim ol dispela.
Long wanem, Kraist i no go insait long ol ples holi ol han i wokim, dispela i ol piksa bilong samting tru tru. Tasol em i go insait long heven yet, nau long kamap ples klia long pes bilong God bilong helpim yumi.
O yet long em i no ken ofaim em yet planti taim, olsem hetpris i go insait long ples holi olgeta wan wan yia wantaim blut bilong ol arapela,
Long wanem, sapos i olsem, nau em i mas bin karim pen planti taim i stat long taim God i slipim ol as ston bilong dispela graun. Tasol nau wanpela taim, long pinis bilong dispela graun, em i bin kamap ples klia long rausim sin i go wantaim sakrifais bilong em yet.
Na olsem God i bin makim long ol man i mas dai wanpela taim, tasol bihain long dispela i gat kot,
Olsem tasol Kraist i bin ofaim em yet wanpela taim long karim ol sin bilong planti. Na long ol husat i lukluk bilong wetim em bai em i kamap ples klia namba tu taim, na i no gat sin, i go long pasin bilong kisim bek.