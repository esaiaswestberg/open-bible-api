¶ Nau ol dispela i ol nem bilong ol pikinini bilong Isrel, ol i bin kam long Isip. Olgeta man wan wan na ol wanhaus bilong em, ol i kam wantaim Jekop.
Ol i Ruben na Simion na Livai na Juda,
Na Isakar na Sebyulan na Benjamin,
Na Dan na Naptalai na Gat na Aser.
Na olgeta tewel i bin kamaut long bodi bilong Jekop em i 70 tewel. Long wanem Josep i stap pastaim long Isip.
Na Josep i dai pinis, wantaim olgeta brata bilong em na olgeta bilong dispela lain i stap long dispela taim.
Na ol pikinini bilong Isrel i karim planti pikinini na ol i kamap planti moa yet na kamap planti taims moa yet, na ol i kamap lain i strongpela tru, na dispela hap graun em i pulap long ol.
¶ Nau wanpela nupela king i kirap bilong bosim Isip, na em i no save long Josep.
Na em i tokim ol manmeri bilong em, Harim, ol manmeri bilong ol pikinini bilong Isrel i stap bikpela namba moa na strongpela moa long yumi.
Kaman, larim yumi mekim pasin i soim gutpela save long ol. Nogut namba bilong ol i kamap planti taims moa yet, na em i kamap olsem, taim bikpela pait i kamap, ol tu i bung wantaim ol birua bilong yumi na pait birua long yumi, na long dispela ol i kirap long lusim dispela hap graun.
Olsem na ol i putim ol bosman bilong wok na long givim planti hevi long ol long ol hatwok ol i givim ol. Na ol i wokim ol biktaun bilong holim ol mani samting bilong Fero, ol i Pitom na Rameses.
Tasol taim ol i givim hevi moa long ol, namba bilong ol i go antap planti taims na kamap bikpela moa. Na ol Isip i bel hevi, na as bilong dispela em i ol pikinini bilong Isrel.
Na ol Isip i mekim ol pikinini bilong Isrel i mekim hatwok tru.
Na ol i mekim laip bilong ol Isrel i mekim bel i gat pait long hatpela wok slev, long simen na long brik na long olgeta kain kain wok long gaden. Olgeta wok bilong ol, ol Isip i bin mekim ol i wok long em, em long hatwok tasol.
¶ Na king bilong Isip i toktok long ol Hibru meri i helpim ol meri i karim pikinini, nem bilong wanpela bilong ol em i Sifra na nem bilong arapela em i Pua.
Na em i tok, Taim yupela i mekim wok long helpim ol meri i karim pikinini long ol meri Hibru, na yupela i lukim ol i sindaun long ol liklik sia bilong karim pikinini, sapos em i stap pikinini man, orait yupela i mas kilim em i dai. Tasol sapos em i stap pikinini meri, orait em i ken i stap laip.
Tasol ol meri i helpim ol meri i karim pikinini ol i pret long God, na ol i no mekim olsem king bilong Isip i givim strongpela tok long ol long mekim. Tasol ol i larim ol pikinini man i stap laip.
Na king bilong Isip i singautim ol meri i helpim ol meri i karim pikinini na em i tokim ol, Bilong wanem yupela i bin mekim dispela samting, na yupela i bin larim ol pikinini man i stap laip?
Na ol meri i helpim ol meri i karim pikinini i toktok long Fero, Bikos ol meri Hibru i no olsem ol meri Isip, long wanem ol i strong tru na ol i karim pastaim long ol meri bilong helpim ol meri i karim pikinini i kam long ol.
Olsem na God i mekim gutpela pasin long ol meri i helpim ol meri i karim pikinini. Na ol dispela manmeri i kamap planti moa yet, na kamap strongpela tru.
Na em i kamap olsem, bikos ol meri i helpim ol meri long karim pikinini i pret long God, orait Em i wokim ol haus bilong ol.
Na Fero i givim tok long olgeta manmeri bilong em, na spik, Olgeta pikinini man wan wan mama i karim, yupela i mas tromoi em i go insait long wara riva, na olgeta pikinini meri wan wan yupela mas larim em i stap laip.