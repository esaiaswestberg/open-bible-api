¶ Dispela tok bilong BIKPELA i kam long Hosea, pikinini man bilong Beri, long ol de bilong Usaia, Jotam, Ehas, na Hesekaia, ol king bilong Juda, na long ol de bilong Jeroboam, pikinini man bilong Joas, king bilong Isrel.
¶ Stat bilong tok bilong BIKPELA long han bilong Hosea. Na BIKPELA i tokim Hosea, Go, kisim i kam long yu wanpela meri bilong ol pamuk pasin na ol pikinini bilong ol pamuk pasin. Long wanem, dispela hap i bin mekim bikpela pamuk pasin, taim ol i lusim BIKPELA.
Olsem na em i go na kisim Gomer, pikinini meri bilong Diplaim, husat i kisim bel, na karim pikinini man long em.
Na BIKPELA i tokim em, Kolim nem bilong em Jesril. Long wanem, bilong liklik taim yet, na Mi bai bekim pe nogut bilong blut bilong Jesril antap long hauslain bilong Jehu, na mekim long pinis kingdom bilong hauslain bilong Isrel.
Na em bai kamap olsem long dispela de, long Mi bai brukim banara bilong Isrel long ples daun bilong Jesril.
Na meri i kisim bel gen, na karim pikinini meri. Na God i tokim Hosea, Kolim nem bilong em Lo-ruhama. Long wanem, Mi no inap gat sori long hauslain bilong Isrel moa. Tasol Mi bai tekewe ol i go olgeta.
Tasol Mi bai i gat sori long hauslain bilong Juda, na Mi bai kisim bek ol long han bilong BIKPELA, God bilong ol, na Mi no inap kisim bek ol wantaim banara, o wantaim bainat, o wantaim pait, wantaim ol hos, o wantaim ol man i ran long hos.
¶ Nau taim meri i bin rausim Lo-ruhama long susu, em i kisim bel, na karim pikinini man.
Nau God i tok, Kolim nem bilong em Lo-ami. Long wanem, yupela i no stap lain manmeri bilong Mi, na Mi no inap stap God bilong yupela.
Tasol namba bilong ol pikinini bilong Isrel bai stap olsem wesan bilong biksi, dispela ol man i no inap long skelim o kaunim. Na em bai kamap olsem, long ples we Mi bin tokim ol, Yupela i no stap lain manmeri bilong Mi, long dispela hap bai Mi tokim ol, Yupela i stap ol pikinini man bilong God i stap laip.
Nau bai ol pikinini bilong Juda na ol pikinini bilong Isrel i bung wantaim, na makim bilong ol yet wanpela het., na ol bai kam antap ausait bilong dispela hap. Long wanem, de bilong Jesril bai stap bikpela.