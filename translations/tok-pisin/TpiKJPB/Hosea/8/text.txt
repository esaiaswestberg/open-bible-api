¶ Putim biugel long maus bilong yu. Em bai kam olsem wanpela igal i birua long haus bilong BIKPELA. Bilong wanem, ol i bin kalapim lo bilong kontrak bilong Mi, na sakim lo i birua long lo bilong Mi.
Isrel bai singaut long Mi, God bilong mi, mipela i save long Yu.
Isrel i bin tromoi i go dispela samting i gutpela. Birua bai ran bihainim em.
Ol i bin sanapim ol king, tasol i no long Mi. Ol i bin mekim ol hetman, na Mi no save long en. Long ol silva bilong ol na ol gol bilong ol, ol i bin wokim ol piksa bilong god giaman bilong ol, inap long Mi ken rausim ol.
Pikinini bulmakau bilong yu, O Samaria, i bin tromoi yu i go. Belhat bilong Mi i kirap i birua long ol. Inap long wanem taim bai em i stap bipo ol i kamap long pasin bilong i no bin mekim rong?
Long wanem, long Isrel em i stap tu. Wokman i wokim dispela. Olsem na dispela em i no God. Tasol pikinini bulmakau bilong Samaria bai Mi brukim long planti hap hap.
Long wanem, ol i bin planim win, na ol bai kamautim raunwin. Dispela i no gat bun bilong wit samting bilong en. Kru bai i no inap givim plaua bilong wit samting. Sapos i olsem long em i givim, ol ausait man bai daunim dispela olgeta.
¶ Ol i daunim Isrel olgeta. Nau bai ol i stap namel long ol lain i no Ju olsem wanpela sospen samting we insait long en i no gat amamas.
Long wanem, ol i go antap long Asiria pinis, wanpela wail donki wanpela long em yet. Ifraim i bin baim ol lain em i laikim tru.
Yes, maski ol i bin baim namel long ol kantri, nau bai Mi bungim ol, na ol bai bel hevi liklik bilong tingim hevi bilong king bilong ol hetman.
Bikos Ifraim i bin wokim planti alta long sin, ol alta bai stap sin long em.
Mi bin raitim long em ol bikpela samting bilong lo bilong Mi, tasol em i kaunim ol olsem wanpela narakain samting.
Ol i sakrifais mit bilong ol sakrifais bilong ol ofa bilong Mi, na kaikai dispela. Tasol BIKPELA i no orait long ol. Nau bai Em i holim tingting long sin nogut bilong ol, na kam lukim ol sin bilong ol. Ol bai go bek long Isip.
Long wanem, Isrel i bin lusim tingting long Man i Wokim em, na wokim ol tempel. Na Juda i bin mekim ol biktaun i gat banis i kamap planti moa. Tasol Mi bai salim wanpela paia antap long ol biktaun bilong em, na dispela bai kaikai olgeta ol haus king bilong ol.