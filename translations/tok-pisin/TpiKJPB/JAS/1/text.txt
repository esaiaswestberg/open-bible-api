¶ Jems, wanpela wokboi bilong God na bilong Bikpela Jisas Kraist, i go long dispela twelpela lain husat i bruk nabaut ausait, gude.
¶ Ol brata bilong mi, kaunim dispela wanpela amamas tru olgeta taim yupela i go insait long ol kain kain traim.
Taim yupela i save dispela, long traim bilong bilip tru bilong yupela i wokim pasin bilong sanap strong long traim.
Tasol larim pasin bilong sanap strong long traim i ken gat wok i inap tru bilong em, inap long yupela i ken stap inap tru na pulap olgeta, taim yupela i no sot tru long wanpela samting.
Sapos wanpela bilong yupela i sot long save tru, larim em askim long God, husat i givim long olgeta man wantaim laik bilong bel, na em i no givim sem. Na em bai givim dispela long em.
Tasol larim em askim wantaim bilip tru, na no ken muv i kam i go long wanpela samting. Long wanem, em husat i muv i kam i go em i olsem wanpela sibruk bilong biksi win i ranim i go na tromoi.
Long wanem, no ken larim dispela man ting long em bai kisim wanpela samting long Bikpela.
Man i gat tupela tingting i no strong long olgeta pasin bilong em.
Larim dispela brata i gat namba daunbilo i ken wokim amamas tru long dispela, God i litimapim em,
Tasol maniman, long dispela, God i mekim em i go daun. Bilong wanem, olsem plaua bilong gras em bai pinis olgeta.
Long wanem, san i no kam antap liklik taim yet wantaim strongpela hat i kuk, tasol em i mekim gras i go drai, na plaua bilong en i pundaun, na naispela bilong lukluk bilong en i dai olgeta. Olsem tasol tu maniman bai surik isi isi i go long ol pasin bilong em.
Blesing i stap long man husat i stap strong yet long traim. Long wanem, taim ol i traim em, em bai kisim hat king bilong laip, dispela Bikpela i bin promisim ol husat i laikim em tru.
¶ No ken larim man i tok olsem taim traim i kam long em, God i traim mi. Long wanem, ol man i no inap traim God wantaim pasin nogut, na tu em i no traim wanpela man.
Tasol traim i kam long olgeta wan wan man taim aigris bilong em yet i pulim em i go, na grisim em.
Nau taim aigris i bin kisim bel, em i karim sin. Na sin, taim em i pinis, i karim dai.
No ken paul, ol brata i stap klostu tru long bel bilong mi.
Olgeta wan wan gutpela presen na olgeta wan wan presen i inap tru i kam long antap, na i lusim Papa bilong ol lait i kam daun, long husat i no gat senis senis, o tanim nabaut olsem tewel bilong san.
Long laik bilong em yet em i kamapim yumi wantaim tok bilong tok tru, inap long yumi ken stap wanpela kain namba wan kaikai bilong olgeta samting em i kamapim.
¶ Olsem na, ol brata i stap klostu tru long bel bilong mi, larim olgeta wan wan man i ken hariap long harim, no ken hariap long toktok, no ken hariap long belhat tru.
Long wanem, belhat tru bilong man i no wokim stretpela pasin bilong God.
Olsem na lusim i stap em yet olgeta pasin i doti tru na pasin nogut i planti tumas, na kisim dispela tok i kam long narapela hap wantaim pasin bilong stap isi, dispela em inap long kisim bek ol tewel bilong yupela.
Tasol yupela i mas stap ol man bilong bihainim tok, na i no ol man bilong harim tasol, taim yupela i giamanim yupela yet.
Long wanem, sapos wanpela man i stap man bilong harim dispela tok, na em i no bihainim, em i wankain olsem man i lukim pes tru bilong em long wanpela glas.
Long wanem, em i lukim em yet, na em i go long rot bilong em, na kwiktaim em i lusim tingting long em i stap wanem kain man.
Tasol husat man i lukluk i go insait long lo bilong stap fri i inap tru, na i stap yet insait long en, taim em i man i harim na i no lusim tingting, tasol em i man bilong mekim wok, dispela man bai gat blesing long wok bilong em.
Sapos wanpela man namel long yupela i luk olsem em i gat lotu pasin, na em i no stiaim gut tang bilong em, tasol em i giamanim bel bilong em yet, lotu bilong dispela man em i samting nating.
Lotu pasin i klin na i no doti long ai bilong God na Papa em i dispela, Long em i go lukim ol lain i no gat papa na ol meri man bilong ol i dai pinis long taim hevi bilong ol, na long pasim em yet long gat ol mak nogut i kam long dispela graun.