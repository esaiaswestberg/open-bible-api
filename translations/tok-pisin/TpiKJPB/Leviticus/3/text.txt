¶ Na sapos dispela samting em i laik bringim klostu long alta em i sakrifais bilong givim bel isi, na sapos em i ofaim dispela bilong bung bilong bulmakau samting, maski em i man o meri, em i mas ofaim dispela, tasol ofa i no ken i gat mak nogut long em long pes bilong BIKPELA.
Na em i mas putim han bilong em antap long het bilong ofa bilong em na kilim i dai dispela long dua bilong haus sel holi bilong bung bilong ol manmeri. Na ol pikinini man bilong Eron, em ol pris, ol i mas tromoi isi isi dispela blut antap long alta raun nabaut.
Na em i mas mekim sakrifais bilong dispela ofa bilong givim bel isi. Em i ofa ol i mekim long paia i go long BIKPELA, em ol gris i karamapim ol insait bilong bel na olgeta gris i stap antap long ol insait bilong bel,
Na tupela namba tri lewa kidni na gris i stap long antap ol na ol i stap klostu long sait na hap bilong bel ol i kolim kaul i stap antap long namba tu lewa liva na wantaim tupela kidni, pris i mas tekewe dispela.
Na ol pikinini man bilong Eron mas kukim dispela antap long alta na antap long sakrifais i kuk olgeta na em i stap antap long diwai na dispela i stap antap long paia. Dispela em i wanpela ofa i kamap long paia, bilong i kamap wanpela switpela smel i go long BIKPELA.
¶ Na sapos ofa bilong em i stap wanpela sakrifais bilong givim bel isi i go long BIKPELA na dispela i stap bilong ol bung bilong sipsip o meme.Ofa i ken i stap man o meri, tasol em i mas ofaim wanpela i no gat wanpela mak nogut.
Sapos em i ofaim wanpela pikinini sipsip bilong i stap ofa bilong em, long dispela taim em i mas ofaim dispela long pes bilong BIKPELA.
Na em i mas putim han bilong em antap long het bilong ofa bilong em, na kilim i dai dispela long pes bilong haus sel holi bilong bung bilong ol manmeri, na ol pikinini man bilong Eron i mas tromoi isi isi blut bilong dispela raun nabaut antap long alta.
Na em i mas ofaim bilong dispela sakrifais bilong givim bel isi wanpela ofa i kamap long paia na i go long BIKPELA, em i gris bilong dispela na olgeta bilong baksait, na em i mas tekewe dispela klostu long bikpela bun bilong baksait, na gris i karamapim ol insait bilong bel na olgeta gris i stap antap long ol insait bilong bel,
Na dispela tupela namba tri lewa kidni na gris i stap antap long tupela na ol i stap klostu long sait na hap bilong bel ol i kolim kaul i stap antap long namba tu lewa liva wantaim tupela kidni, em i mas tekewe dispela.
Na pris i mas kukim dispela antap long alta. Dispela em i kaikai bilong dispela ofa i kamap long paia na i go long BIKPELA.
Na sapos ofa bilong em i stap wanpela meme, long dispela taim em i mas ofaim dispela long pes bilong BIKPELA.
Na em i mas putim han bilong em antap long het bilong dispela na kilim i dai dispela long pes bilong haus sel holi bilong bung bilong ol manmeri na ol pikinini man bilong Eron i mas tromoi blut bilong dispela raun nabaut antap long alta.
Na em i mas ofaim dispela ofa bilong em, em ofa i kamap long paia na i go long BIKPELA. Em gris i karamapim ol insait bilong bel na olgeta gris i stap antap long ol insait bilong bel,
Na tupela namba tri lewa kidni na gris i stap antap long tupela, na tupela i stap klostu long sait, na hap bilong bel ol i kolim kaul i stap antap long namba tu lewa liva wantaim tupela kidni na em i mas tekewe ol dispela.
Na pris i mas kukim ol antap long alta. Dispela em i kaikai bilong dispela ofa i kamap long paia bilong i kamap switpela smel. Na olgeta gris i bilong BIKPELA.
Dispela mas i stap wanpela lo i stap long buk na i bilong oltaim na i bilong lain bilong yupela i kamap bihain long olgeta ples yupela i stap long em, em i olsem, yupela i no ken kaikai gris o blut.