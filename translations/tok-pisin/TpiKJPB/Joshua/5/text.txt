¶ Na em i kamap olsem, taim olgeta king bilong ol lain Amor, husat i stap long sait long Jordan i go long hap wes, na olgeta king bilong ol lain Kenan, husat i stap klostu long biksi, i harim long BIKPELA i bin mekim ol wara bilong Jordan i kamap drai i lusim ai bilong ol pikinini bilong Isrel, inap long mipela i brukim pinis, long bel bilong ol i kuk i kamap olsem wara, na tu i no gat spirit insait long ol moa liklik, bilong tingim ol pikinini bilong Isrel.
Long dispela taim BIKPELA i tokim Josua, Wokim bilong yu ol naip i sap, na katim skin gen bilong ol pikinini bilong Isrel namba tu taim.
Na Josua i wokim bilong em ol naip i sap, na katim skin bilong ol pikinini bilong Isrel long liklik maunten bilong ol skin bilong sem.
Na dispela em i as bilong wanem Josua i bin katim skin. Olgeta manmeri husat i kam pinis ausait long Isip, husat i ol man, yes, olgeta man bilong bikpela pait, i dai pinis long ples i no gat man long rot, bihain long ol i kam ausait pinis long Isip.
Nau olgeta lain husat i kam ausait ol i katim skin pinis bilong ol. Tasol olgeta manmeri husat mama i karim long ples i no gat man long rot taim ol i kam ausait long Isip, ol i no bin katim skin bilong ol.
Long wanem, ol pikinini bilong Isrel i wokabaut 40 yia long ples i no gat man, inap long olgeta lain husat i ol man bilong bikpela pait, husat i kam ausait long Isip, dai i kaikai ol olgeta, bilong wanem, ol i no bihainim nek bilong BIKPELA, long husat BIKPELA i wokim strongpela promis long Em i no inap soim ol dispela ples, dispela BIKPELA i wokim strongpela promis i go long ol tumbuna papa bilong ol long Em bai givim long mipela, wanpela ples we susu na hani i ran.
Na ol pikinini bilong ol, husat Em i kirapim long kisim ples bilong ol, Josua i katim skin bilong ol. Long wanem, ol lain i no katim skin, bilong wanem, ol i no bin katim skin bilong ol long rot.
Na em i kamap olsem, taim ol i bin katim skin bilong olgeta lain pinis, long ol i stap yet long ol ples bilong ol long kem, inap long ol i orait olgeta.
Na BIKPELA i tokim Josua, Tude Mi bin tantanim dispela sem bilong Isip i lusim yupela. Olsem na nem bilong dispela ples ol i kolim Gilgal inap long tude.
¶ Na ol pikinini bilong Isrel i wokim kem long Gilgal, na holimpas pasova long namba 14 de bilong dispela mun long apinun tru, yes, long ol ples stret bilong Jeriko.
Na ol i bin kaikai long olpela wit samting bilong dispela hap long moning bihain long pasova, ol kek i no gat yis, na wit samting i drai olgeta long dispela de stret.
Na mana i pinis long moning bihain long ol i bin kaikai long olpela wit samting bilong dispela hap. Na tu ol pikinini bilong Isrel i no bin i gat mana moa liklik. Tasol ol i bin kaikai long ol kaikai bilong ples Kenan dispela yia.
¶ Na em i kamap olsem, taim Josua i stap klostu long Jeriko, long em i apim tupela ai bilong em na lukluk, na, lukim, wanpela man i sanap i pas klostu long em wantaim bainat i lusim paus long han bilong em. Na Josua i wokabaut i go long em, na tokim em, Ating yu bilong mipela, o bilong ol birua bilong mipela?
Na em i tok, Nogat. Tasol olsem kepten bilong ami bilong BIKPELA mi kam nau. Na Josua i pundaun long pes bilong em long graun, na em i bin lotu, na tokim em, Bikman bilong mi i tok wanem long wokboi bilong em?
Na kepten bilong ami bilong BIKPELA i tokim Josua, Lusim su bilong yu i lusim fut bilong yu. Long wanem, ples we yu sanap antap long en em i holi. Na Josua i mekim olsem.