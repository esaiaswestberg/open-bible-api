¶ Olsem na yu mas laikim tru God BIKPELA bilong yu. Na yu mas holimpas olgeta taim long ol samting Em i givim yu long lukautim na ol lo i stap long buk bilong Em, na ol tok long pe bilong kot bilong Em, na ol strongpela tok bilong Em.
Na yupela i mas save dispela de. Long wanem mi no tok wantaim ol pikinini bilong yupela, lain i no save na lain i no bin lukim pasin bilong mekim save bilong God BIKPELA bilong yupela, na ol bikpela samting Em i mekim, na strongpela han bilong Em, na taim Em i taitim han bilong Em,
Na ol mirakel bilong Em, na ol samting Em i mekim, Em i wokim ol dispela long namel bilong Isip na long Fero, king bilong Isip, na long olgeta hap bilong graun bilong em.
Na ol i no save long wanem samting Em i mekim long ami bilong Isip, na long ol hos bilong ol, na long ol karis bilong ol, long we Em i mekim wara bilong Retsi i karamapim ol taim ol i ranim yupela, na long we BIKPELA i bin bagarapim ol inap long dispela de.
Na long wanem samting Em i bin mekim long yupela long ples i no gat man, inap long yupela i kam long dispela ples.
Na wanem samting Em i mekim long Detan na Abairam, tupela pikinini man bilong Eliap, na em i pikinini man bilong Ruben, long we graun i opim maus bilong em na daunim ol na ol famili bilong ol, na ol haus sel bilong ol, na olgeta kago i stap wantaim ol, na dispela i kamap long namel long olgeta lain bilong Isrel.
Tasol ol ai bilong yupela i bin lukim olgeta bilong ol dispela bikpela wok bilong BIKPELA, taim Em i bin mekim ol dispela.
¶ Olsem na yupela i mas holimpas olgeta bilong ol dispela strongpela tok mi givim strongpela tok long em dispela de, bai yupela i ken i stap strong na go insait na kisim dispela graun long wanem hap yupela i go long kisim em.
Na long yupela i ken mekim ol de bilong yupela i stap long dispela hap graun i kamap planti. Em graun BIKPELA i tok tru antap long ol papa bilong yupela long givim long ol na long ol pikinini na tumbuna pikinini bilong ol. Em i graun i gat planti susu na hani.
Long wanem dispela hap graun yu go long em long kisim em, em i no olsem graun bilong Isip, long hap yupela i bin kamaut long em. Long Isip yu bin tromoi pikinini kaikai bilong yu, na yu bin givim wara long em long fut bilong yu, olsem wanpela gaden bilong ol sayor.
Tasol dispela hap graun yupela i go long em long kisim em, em i graun bilong ol liklik maunten na ol ples daun na em i dringim wara long ren bilong heven.
Em graun God BIKPELA bilong yu i laikim em na ol ai bilong God BIKPELA bilong yu i lukluk long em, long stat bilong yia inap long pinis bilong yia.
Na em bai kamap olsem, sapos yupela bai harim gut ol strongpela tok bilong mi, mi givim strongpela tok long dispela long yupela long dispela de, long laikim tru God BIKPELA bilong yupela, na long mekim wok long Em long olgeta hap bilong bel bilong yupela na long olgeta hap bilong tewel bilong yupela,
Bai Mi givim yupela ren bilong graun bilong yupela long taim bilong em stret. Em namba wan ren na ren i kamap bihain, bai yu ken bungim ol kon samting bilong yu na ol wain bilong yu na ol wel bilong yu.
Na bai Mi salim i kam gras long ol ples op bilong yu bilong ol bulmakau samting bilong yu i ken kaikai, bai yu ken kaikai na stap bel tait.
Lukaut long yupela yet, bai bel bilong yupela i no giamanim yupela, na yupela i lusim rot na mekim wok long ol arapela god na lotu long ol.
Na long dispela taim belhat bilong BIKPELA bai kamap long yupela na Em i pasim heven, bai ren i no stap na long graun i no givim ol kaikai bilong em. Na nogut long yupela i bagarap kwiktaim long lusim dispela gutpela graun BIKPELA i givim dispela long yupela.
¶ Olsem na yupela i mas holimpas ol tok bilong Mi long bel bilong yupela na long tewel bilong yupela, na pasim ol bilong wanpela mak long han bilong yupela na long ol i ken i stap long poret namel long tupela ai bilong yupela.
Na yupela i mas skulim ol pikinini bilong yupela long ol na toktok long ol taim yu sindaun long haus bilong yu na taim yu wokabaut long rot, na taim yu slipim yu yet na taim yu kirap.
Na yu mas raitim ol long ol pos bilong dua bilong haus bilong yu na long ol dua bilong banis bilong yu,
Bai ol de bilong yupela i ken i stap planti na tu ol de bilong ol pikinini bilong yupela , long dispela hap graun BIKPELA i bin tok tru antap long dispela long ol papa bilong yupela long givim long ol, olsem ol de bilong heven long dispela graun.
Long wanem sapos yupela i strong long bihainim olgeta bilong ol dispela strongpela tok mi givim strongpela tok long yupela long dispela, long bihainim ol na long laikim tru God BIKPELA bilong yupela na long wokabaut long olgeta pasin bilong Em na long holimpas long Em,
Long dispela taim BIKPELA bai rausim olgeta bilong ol dispela kantri long lusim pes bilong yupela, na yupela bai kisim ol kantri i bikpela moa na strongpela moa long yupela yet.
Olgeta hap aninit bilong ol fut bilong yupela i wokabaut long em bai i bilong yupela. Em long lusim ples i no gat man na Lebanon, em long lusim wara riva, dispela wara Yufretis, inap long dispela las bikpela solwara. Ol dispela bai stap ol arere bilong graun bilong yupela.
Na i no gat wanpela man inap sanap long pes bilong yupela. Long wanem God BIKPELA bilong yupela bai putim pret long yupela na bikpela wari long yupela long ol manmeri bilong olgeta hap graun yupela bai wokabaut long em, olsem Em i bin tokim yupela.
¶ Harim, mi putim wanpela blesing na wanpela samting bilong kotim yupela i stap long pes bilong yupela dispela de.
Wanpela blesing sapos yupela i bihainim ol strongpela tok bilong God BIKPELA bilong yupela, mi givim strongpela tok long dispela long yupela long dispela de.
Na wanpela samting bilong kotim yupela, sapos yupela i no laik bihainim ol strongpela tok bilong God BIKPELA bilong yupela. Tasol yupela i tanim yupela yet long lusim pasin mi givim strongpela tok long yupela long dispela long dispela de, long i go long bihainim ol arapela god yupela i no bin save long ol.
Na em bai kamap olsem taim God BIKPELA bilong yu i bin bringim yu insait long dispela hap graun, em hap yu go long kisim dispela, long yu mas putim blesing long maunten Gerisim na dispela samting bilong kotim yupela long maunten Ebal.
Ating i tru long ol i stap long hapsait long wara Jordan, long rot bilong san i go daun, long graun bilong ol Kenan, na ol i stap long ples i no gat wara i stap hapsait long Gilgal, klostu long stretpela graun bilong More, a?
Long wanem yupela bai go hapsait long Jordan long go insait long kisim dispela hap graun God BIKPELA bilong yupela i givim dispela long yupela na yupela bai kisim dispela na stap long em.
Na yupela i mas stap strong long mekim olgeta bilong ol strongpela tok i stap long buk na ol tok long ol pe bilong kot mi putim long pes bilong yupela dispela de.