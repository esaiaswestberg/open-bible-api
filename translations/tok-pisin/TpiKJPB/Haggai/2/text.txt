¶ Long namba seven mun, long namba 21 de bilong mun, tok bilong BIKPELA i kam long maus bilong profet Hagai, i spik,
Toktok nau long Serubabel, pikinini man bilong Sealtiel, nambawan gavman bilong Juda, na long Josua, pikinini man bilong Josedek, dispela hetpris, na long lain i stap yet bilong ol manmeri, i spik,
Husat i stap yet namel long yupela husat i lukim dispela haus long namba wan glori bilong en? Na yupela lukim dispela nau olsem wanem? Ating i yes long em i olsem samting nating long ol ai bilong yupela taim yupela i skelim tupela?
Yet nau yu mas stap strong, O Serubabel, BIKPELA i tok. Na yu mas stap strong, O Josua, pikinini man bilong Josedek, dispela hetpris. Na yupela mas stap strong, olgeta yupela manmeri bilong dispela hap, BIKPELA i tok, na wok. Long wanem, Mi stap wantaim yupela, BIKPELA bilong ol ami i tok.
Bilong bihainim dispela tok Mi wokim kontrak long en wantaim yupela, taim yupela i kam ausait long Isip, olsem tasol Spirit bilong Mi i stap yet namel long yupela. Yupela i no ken pret.
Long wanem, BIKPELA bilong ol ami i tok olsem, Yet wanpela taim, em i liklik taim, na Mi bai seksekim ol heven, na dispela graun, na biksi, na dispela hap graun i drai.
Na Mi bai seksekim olgeta kantri, na laik bilong olgeta kantri bai kam. Na Mi bai pulimapim dispela haus wantaim glori, BIKPELA bilong ol ami i tok.
Silva em i bilong Mi, na gol em i bilong Mi, BIKPELA bilong ol ami i tok.
Glori bilong dispela haus bihain bai bikpela moa long bilong dispela bilong bipo, BIKPELA bilong ol ami i tok. Na insait long dispela ples bai Mi givim bel isi, BIKPELA bilong ol ami i tok.
¶ Long namba 24 de bilong namba nain mun, long namba tu yia bilong Darius, tok bilong BIKPELA i kam long maus bilong profet Hagai, i spik,
BIKPELA bilong ol ami i tok olsem, Askim nau ol pris long sait bilong lo, i spik,
Sapos wanpela i karim mit holi insait long arere bilong klos bilong em, na wantaim arere bilong klos bilong em em i tasim bret, o sup, o wain, o wel, o sampela kaikai, bai em i stap holi? Na ol pris i bekim na tok, Nogat.
Nau Hagai i tok, Sapos wanpela husat i stap doti long wanpela dai bodi i tasim wanpela bilong ol dispela, bai dispela i stap doti? Na ol pris i bekim na tok, Dispela bai stap doti.
Nau Hagai i bekim, na tok, Dispela lain manmeri i stap olsem, na dispela kantri i stap olsem long ai bilong Mi, BIKPELA i tok. Na olgeta wan wan wok bilong ol han bilong ol i stap olsem. Na dispela samting ol i ofaim em i doti.
Na nau, Mi askim yupela plis, tingim na skelim i stat long dispela de na i go antap, long bipo wanpela ston ol i putim antap long wanpela ston insait long tempel bilong BIKPELA.
Bipo long ol dispela de i stap, taim wanpela i kam long wanpela hip bilong 20 skel, i gat tenpela tasol i stap. Taim wanpela i kam long masin bilong krungutim wel bilong pulim i kam ausait 50 sospen samting ausait long masin bilong krungutim, i gat 20 tasol i stap.
Mi bin paitim yupela wantaim sik i kisim gaden na wantaim ras na wantaim ren ais insait long olgeta hatwok bilong ol han bilong yupela. Yet yupela i no tanim i kam long Mi, BIKPELA i tok.
Tingim na skelim nau i stat long dispela de na i go antap, i stat long namba 24 de bilong namba nain mun, yes, i stat long de bilong ol i slipim ol as ston bilong tempel bilong BIKPELA, tingim na skelim dispela.
Ating pikinini kaikai i stap yet long bakstua? Yes, inap long nau diwai wain, na diwai fik, na pomigranet, na diwai oliv, i no bin bringim kaikai i kam ausait. I stat long dispela de bai Mi blesim yupela.
¶ Na gen tok bilong BIKPELA i kam long Hagai long namba 24 de bilong mun, i spik,
Toktok i go long Serubabel, nambawan gavman bilong Juda, i spik, Mi bai seksekim ol heven na dispela graun.
Na Mi bai tromoi i go daun sia king bilong ol kingdom, na Mi bai bagarapim strong bilong ol kingdom bilong ol haiden olgeta. Na Mi bai tromoi i go daun ol karis, na ol husat i ran antap long ol. Na ol hos na ol man bilong ol husat i ran antap long ol bai kam daun, olgeta wan wan long bainat bilong brata bilong em.
Long dispela de, BIKPELA bilong ol ami i tok, bai Mi kisim yu, O Serubabel, wokboi bilong mi, pikinini man bilong Sealtiel, BIKPELA i tok, na Mi bai mekim yu olsem wanpela samting bilong putim mak. Long wanem, Mi bin makim yu, BIKPELA bilong ol ami i tok.