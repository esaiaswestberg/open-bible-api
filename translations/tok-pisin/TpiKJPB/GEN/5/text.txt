¶ Dispela em i buk bilong ol lain tumbuna bilong Adam. Long dispela de long God i kamapim man, Em i wokim em long luk olsem God.
Man na meri Em i kamapim ol long nating. Na Em i blesim ol, na kolim nem bilong ol Adam, long de Em i kamapim ol long nating.
Na Adam i stap laip 130 yia, na em i kamapim wanpela pikinini man i luk olsem em yet, i bihainim piksa bilong em. Na em i kolim nem bilong em Set.
Na ol de bilong Adam bihain long em i kamapim Set em i 800 yia. Na em i kamapim ol pikinini man na ol pikinini meri.
Na olgeta de long Adam i stap laip em i 930 yia, na em i dai.
¶ Na Set i stap laip 105 yia, na em i kamapim Inos.
Na Set i stap laip bihain long em i kamapim Inos 807 yia, na kamapim ol pikinini man na ol pikinini meri.
Na olgeta de bilong Set em i 912 yia, na em i dai.
Na Inos i stap laip 90 yia, na em i kamapim Kenan.
Na Inos i stap laip bihain long em i kamapim Kenan 815 yia, na em i kamapim ol pikinini man na ol pikinini meri.
Na olgeta de bilong Inos em i 905 yia, na em i dai.
Na Kenan i stap laip 70 yia, na em i kamapim Mahalaliel.
Na Kenan i stap laip bihain long em i kamapim Mahalaliel 840 yia, na em i kamapim ol pikinini man na ol pikinini meri.
Na olgeta de bilong Kenan i em 910 yia, na em i dai.
Na Mahalaliel i stap laip 65 yia, na em i kamapim Jaret.
Na Mahalaliel i stap laip bihain long em i kamapim Jaret 830 yia, na em i kamapim ol pikinini man na ol pikinini meri.
Na olgeta de bilong Mahalaliel em i 895 yia, na em i dai.
Na Jaret i stap laip 162 yia, na em i kamapim Inok.
Na Jaret i stap laip bihain long em i kamapim Inok 800 yia, na em i kamapim ol pikinini man na ol pikinini meri.
Na olgeta de bilong Jaret em i 962 yia, na em i dai.
¶ Na Inok i stap laip 65 yia, na em i kamapim Metusela.
Na Inok i wokabaut wantaim God bihain long em i kamapim Metusela 300 yia, na em i kamapim ol pikinini man na ol pikinini meri.
Na olgeta de bilong Inok em i 365 yia.
Na Inok i wokabaut wantaim God. Na em i no stap, long wanem, God i kisim em.
¶ Na Metusela i stap laip 187 yia, na em i kamapim Lamek.
Na Metusela i stap laip bihain long em i kamapim Lamek 782 yia, na em i kamapim ol pikinini man na ol pikinini meri.
Na olgeta de bilong Metusela em i 969 yia, na em i dai.
¶ Na Lamek i stap laip 182 yia, na em i kamapim wanpela pikinini man.
Na em i kolim nem bilong em Noa, i spik, Dispela stret bai givim bel isi long yumi long sait bilong wok bilong yumi na long hatwok bilong ol han bilong yumi, bilong wanem, BIKPELA i bin putim tok nogut antap dispela graun.
Na Lamek i stap laip bihain long em i kamapim Noa 595 yia, na em i kamapim ol pikinini man na ol pikinini meri.
Na olgeta de bilong Lamek em i 777 yia, na em i dai.
Na Noa i gat 500 krismas. Na Noa i kamapim Siem, Ham, na Jafet.