¶ Na God i blesim Noa na ol pikinini man bilong em, na tokim ol, Karim planti pikinini, na kamap planti moa, na pulapim dispela graun.
Na pret long yupela na pret tru long yupela bai stap antap long olgeta wan wan animal bilong dispela graun, na antap long olgeta wan wan pisin bilong skai, antap long olgeta samting i muv antap long dispela graun, na antap long olgeta pis bilong solwara. Mi givim ol i go long han bilong yupela.
Olgeta wan wan samting i muv husat i stap laip bai stap kaikai long yupela. Yes, olsem grinpela sayor Mi bin givim yupela olgeta samting.
Tasol mit wantaim laip bilong en, dispela em i blut bilong en, bai yupela i no inap kaikai.
Na tru tumas, blut bilong yupela bilong ol laip bilong yupela bai Mi strong long askim long en. Long han bilong olgeta wan wan animal bai mi strong long askim long dispela, na long han bilong man. Long han bilong brata bilong olgeta wan wan man bai Mi strong long askim bilong long laip bilong man.
Husat man i kapsaitim blut bilong man, long man bai blut bilong em kapsait. Long wanem, long piksa bilong God Em i wokim man.
Na yupela, yupela karim kaikai, na kamap planti moa. Karim planti moa yet long dispela graun, na kamap planti moa insait long en.
¶ Na God i tokim Noa, na ol pikinini man bilong em wantaim em, i spik,
Na Mi, lukim, Mi wokim kontrak bilong Mi wantaim yupela, na wantaim ol tumbuna pikinini bihain long yupela,
Na wantaim olgeta wan wan animal i stap laip husat i stap wantaim yupela, bilong ol pisin, bilong ol bulmakau samting, na bilong olgeta wan wan animal bilong dispela graun wantaim yupela, long olgeta husat i lusim sip i go ausait, long olgeta wan wan animal bilong dispela graun.
Na Mi bai wokim kontrak bilong Mi wantaim yupela. Na tu ol wara bilong wara tait bai i no inap bagarapim olgeta samting i gat bodi moa liklik. Na tu bai i no gat moa liklik wanpela tait bilong bagarapim olgeta dispela graun.
¶ Na God i tok, Dispela em i mak bilong dispela kontrak Mi wokim namel long Mi na yupela na olgeta wan wan samting i stap laip, dispela i stap wantaim yupela, bilong ol lain tumbuna i no inap long pinis.
Mi putim renbo bilong Mi long klaut, na em bai stap wanpela mak bilong wanpela kontrak namel long Mi na dispela graun.
Na bai em i kamap olsem, Taim Mi bringim wanpela klaut antap long dispela graun, long bai ol man i lukim renbo long dispela klaut.
Na Mi bai tingim gen kontrak bilong Mi, dispela i stap namel long Mi na yupela na olgeta wan wan samting i stap laip long olgeta samting i gat bodi. Na ol wara bai i no inap kamap tait moa bilong bagarapim olgeta samting i gat bodi.
Na renbo bai i stap long klaut. Na Mi bai lukim dispela, inap long Mi ken holim tingting long dispela kontrak bilong oltaim namel long God na olgeta wan wan samting i stap laip bilong olgeta samting i gat bodi antap long dispela graun.
Na God i tokim Noa, Dispela em mak bilong kontrak, dispela Mi bin wokim namel long Mi na olgeta samting i gat bodi husat i stap antap long dispela graun.
¶ Na ol pikinini man bilong Noa, husat i go ausait long sip, em Siem, na Ham, na Jafet. Na Ham em i papa bilong Kenan.
Ol dispela em tripela pikinini man bilong Noa. Na long ol, ol i karamapim dispela graun olgeta.
Na Noa i stat long stap wanpela man bilong lukautim gaden, na em i planim wanpela gaden wain.
Na em i dringim bilong dispela wain, na em i spak. Na em i stap skin nating insait long haus sel bilong em.
Na Ham, papa bilong Kenan, i lukim skin nating bilong papa bilong em, na tokim tupela brata bilong em ausait.
Na Siem wantaim Jafet i kisim wanpela klos, na slipim dispela antap long ol sol bilong han bilong tupela, na tanim baksait na wokabaut i go, na karamapim skin nating papa bilong ol. Na ol pes bilong ol i lukluk i go baksait, na ol i no lukim skin nating bilong papa bilong ol.
¶ Na Noa i kirap long wain bilong em, na em i save wanem samting pikinini man bilong en i yangpela moa i bin mekim long em.
Na em i tok, Tok nogut i stap antap long Kenan. Wanpela wokboi bilong ol wokboi bai em i stap long ol brata bilong em.
Na em i tok, Blesing i stap long God BIKPELA bilong Siem, Na Kenan bai stap wokboi bilong em.
God bai mekim Jafet i kamap bikpela, na em bai stap long ol haus sel bilong Siem. Na Kenan bai stap wokboi bilong em.
¶ Na Noa i stap laip bihain long tait 350 yia.
Na olgeta de bilong Noa em 950 yia, na em i dai.