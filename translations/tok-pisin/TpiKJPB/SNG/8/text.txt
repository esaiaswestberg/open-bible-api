¶ O em i gutpela sapos yu stap olsem brata bilong mi, husat i bin pulim susu long susu bilong mama bilong mi! Taim mi ken painim yu ausait, mi laik givim kis long yu. Yes, ol i no ken tingim mi olsem mi samting nating.
Mi laik stiaim yu, na bringim yu insait long haus bilong mama bilong mi, husat bai skulim mi. Mi laik mekim yu long dringim wain i gat ol spais bilong ol wara bilong pomigranet bilong mi.
Han kais bilong em i mas stap aninit long het bilong mi, na han sut bilong em i mas holimpas mi.
Mi givim tok long yupela, O ol pikinini meri bilong Jerusalem, long yupela no kirapim, o kirapim long slip laikim tru bilong mi, inap long em i laik.
¶ Dispela em i husat, husat i lusim ples i no gat man i kam antap, taim em i lindaun long man i stap klostu tru long bel bilong em? Mi kirapim yu aninit long diwai epel. Long dispela hap mama bilong yu i karim yu. Long dispela hap em i bringim yu i kam ausait husat i karim yu.
Putim mi olsem wanpela mak antap long bel bilong yu, olsem wanpela mak antap long han bilong yu. Long wanem, laikim tru em i strongpela olsem dai. Pasin jeles i amamas long givim pen olsem matmat. Ol sakol bilong en i ol sakol bilong paia, dispela i gat wanpela paia i strong nogut tru moa.
Planti ol wara i no inap kilim i dai laikim tru, na tu ol tait i no inap daunim dispela olgeta. Sapos wanpela man i laik givim olgeta kago bilong haus bilong em bilong kisim ples bilong laikim tru, dispela bai kisim nem nogut olgeta.
¶ Mipela i gat wanpela liklik susa, na tupela susu bilong em i no bikpela. Mipela bai mekim wanem samting bilong helpim susa bilong mipela long dispela de, taim em bai gat man i askim long kisim em?
Sapos em i wanpela banis, yumi bai wokim antap long em wanpela haus king bilong silva. Na sapos em i wanpela dua, yumi bai raunim bilong pasim em wantaim ol plang bilong sida.
Mi stap wanpela banis, na tupela susu bilong mi i olsem ol taua. Nau mi stap long tupela ai bilong em olsem wanpela husat i painim pinis gutpela amamas.
Solomon i gat wanpela gaden wain long Beal-hamon. Em i lusim dispela gaden wain i go long han bilong ol wasman bilong baim. Olgeta wan wan, bilong baim prut bilong en, i mas bringim 1,000 hap silva.
Gaden wain bilong mi, dispela i bilong mi, i stap long ai bilong mi. Yu, O Solomon, i mas kisim 1,000, na ol dispela husat i lukautim prut bilong en 200.
¶ Yu husat i stap long ol gaden, ol poroman i harim long nek bilong yu. Mekim mi long harim dispela.
Hariap, man i stap klostu tru long bel bilong mi, na yu mas stap olsem long wanpela ro o long wanpela yangpela hart antap long ol maunten bilong ol spais.