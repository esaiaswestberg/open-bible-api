¶ Long nait antap long bet bilong mi mi painim em husat tewel bilong mi i laikim tru. Mi painim em, tasol mi no lukim em.
Mi bai kirap nau, na go nabaut long ol biktaun long ol rot, na long ol rot i op bai mi painim em husat tewel bilong mi i laikim tru. Mi painim em, tasol mi no lukim em.
Ol wasman husat i go nabaut long biktaun i lukim mi, long husat mi tok, Yupela i lukim em husat tewel bilong mi i laikim tru?
Em i liklik taim tasol long mi lusim ol, tasol mi painim em pinis husat tewel bilong mi i laikim tru. Mi holim em, na mi no laik lusim em, inap long mi bin bringim em i go long haus bilong mama bilong mi, na i go insait long rum bilong meri husat i kisim bel bilong karim mi.
Mi givim tok long yupela, O yupela ol pikinini meri bilong Jerusalem, long ol ro, na long ol hain bilong ples kunai, long yupela no ken kirapim, o kirapim long slip laikim tru bilong mi, inap long em i laik.
¶ Dispela em i husat, husat i kam ausait long ples i no gat man olsem ol bikpela pos bilong smok, na smel bilong em i bilas wantaim mur na frankinsens, wantaim olgeta paura bilong bisnisman?
¶ Lukim bet bilong em, dispela i bilong Solomon. 60 strongpela man bilong pait i stap raun nabaut long en, bilong ol strongpela man bilong pait bilong Isrel.
Ol olgeta i holim ol bainat, taim ol i stap saveman tru bilong bikpela pait. Olgeta wan wan man i gat bainat bilong em antap long lek bilong em, bilong wanem, ol samting bilong pretim man long nait i stap.
King Solomon i wokim bilong em yet wanpela karis bilong diwai bilong Lebanon.
Em i wokim ol bikpela pos bilong en long silva, as bilong en long gol, samting i karamapim dispela long purpelpela, namel bilong en ol i simenim wantaim laikim tru, bilong ol pikinini meri bilong Jerusalem.
Go ausait, O yupela ol pikinini meri bilong Saion, na lukim king Solomon wantaim hat king bilong em we mama bilong em i putim hat king long em wantaim dispela long de em i marit long kontrak, na long de bilong bel bilong em em i amamas.