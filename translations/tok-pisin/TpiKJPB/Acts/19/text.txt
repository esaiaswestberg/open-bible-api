¶ Na em i kamap olsem, long, taim Apolos i stap long Korin, taim Pol i bin wokabaut pinis long ol hap arere antap em i kam long Efesas. Na taim em i lukim sampela disaipel,
Em i tokim ol, Yupela i bin kisim Holi Spirit bihain long taim yupela i bilip? Na ol i tokim em, Mipela i no bin harim liklik long i gat wanpela Holi Spirit i stap o nogat.
Na em i tokim ol, Yupela i kisim baptais nau long wanem samting? Na ol i tok, Long baptais bilong Jon.
Nau Pol i tok, Tru tumas, Jon i baptaisim wantaim baptais bilong tanim bel, taim em i toktok i go long ol manmeri, long ol i mas bilip long em husat i mas kam bihain long em, em i olsem, long Kraist Jisas.
Taim ol i harim dispela, ol i kisim baptais long nem bilong Bikpela Jisas.
Na taim Pol i bin putim tupela han bilong em antap long ol, Holi Spirit i kam antap long ol. Na ol i toktok wantaim ol tok ples, na autim tok profet.
Na olgeta dispela man i stap klostu olsem twelpela
¶ Na em i go insait long sinagog, na toktok wantaim pasin bilong i no pret long taim olsem tripela mun, taim em i tok pait na pulim tingting bilong ol long ol samting long sait bilong kingdom bilong God.
Tasol taim bel bilong kain kain bilong ol i go strong, na ol i no bilip, tasol ol i toktok nogut long dispela rot long ai bilong bikpela lain tru, em i lusim ol, na brukim ol disaipel, taim em i tok pait olgeta wan wan de long skul bilong wanpela Tiranas.
Na dispela i stap yet long hap taim olsem tupela yia. Inap long ol olgeta husat i stap long Esia i harim tok bilong Bikpela Jisas, ol Ju na ol Grik wantaim.
Na God i wokim ol narakain mirakel long ol han bilong Pol,
Inap long ol i bringim long bodi bilong em i go long ol sikman ol hankasip o ol epron, na ol sik nogut i lusim ol, na ol spirit nogut i lusim ol i go ausait.
¶ Nau sampela bilong ol tripman Ju, ol man bilong rausim spirit nogut, i kisim antap long ol yet long singaut antap long ol husat i gat ol spirit nogut long nem bilong Bikpela Jisas, i spik, Mipela i tok strong long yupela long nem bilong Jisas husat Pol i autim.
Na i gat sevenpela pikinini man bilong wanpela Siva, wanpela Ju, na nambawan hetman bilong ol pris, husat i mekim olsem.
Na spirit nogut i bekim na tok, Jisas mi save, na Pol mi save, tasol yupela i husat?
Na dispela man, insait long husat dispela spirit nogut i stap, i kalap antap long ol, na winim ol, na winim pait birua long ol, inap long ol i ranawe ausait long dispela haus skin nating na bagarap.
Na olgeta ol Ju na ol Grik tu i stap long Efesas i save pinis long dispela. Na pret i pundaun antap long ol olgeta, na ol i litimapim nem bilong Bikpela Jisas.
Na planti husat i bilip i kam, na tok yes, na soim ol wok bilong ol.
Planti bilong ol tu husat i yusim ol narakain save samting i bringim ol buk bilong ol wantaim, na kukim ol long ai bilong olgeta man. Na ol i kaunim pe bilong ol, na lukim dispela em i 50,000 hap silva.
Olsem na tok bilong God i go strongpela tru na winim olgeta samting.
¶ Bihain long ol dispela samting i pinis, Pol i wokim tingting insait long spirit, taim em i bin wokabaut namel long Masedonia na Akea, long go long Jerusalem, i spik, Bihain long mi bin go long dispela hap, mi mas lukim Rom tu.
Olsem na em i salim i go long Masedonia tupela bilong ol husat i wokim wok long em, Timotias na Erastas. Tasol em yet i stap yet long Esia liklik taim.
Na long dispela taim stret wari i kirap long sait bilong dispela rot i no liklik.
Long wanem, wanpela man husat nem bilong em em Demitrias, wanpela man bilong wokim silva, husat i wokim ol liklik haus silva bilong piksa god Daiana, em i bringim planti winmani long ol saveman bilong wokim naispela wok,
Husat em i singautim wantaim, wantaim ol wokman bilong wankain wok, na tok, Ol bikman, yupela i save long dispela naispela wok, yumi gat ol bikpela mani samting bilong yumi.
Na moa tu yupela lukim na harim, long i no long Efesas wanpela tasol, tasol klostu long olgeta hap namel long Esia, dispela Pol i bin pulim tingting na tanim i go planti manmeri long lusim, taim em i toktok long i no gat ol god, dispela ol han bilong man i wokim,
Inap long i no dispela naispela wok bilong yumi tasol i laik bagarap na kamap samting nating, tasol tu long tempel bilong dispela bikpela god meri Daiana ol man i ken tingim olsem em i samting nating, na biknem tru bilong em i ken bagarap olgeta, husat olgeta Esia na dispela graun i lotuim.
Na taim ol i harim ol dispela toktok, ol i pulap long belhat tru, na ol i singaut, i spik, Daiana bilong ol lain Efesas em i bikpela.
Na dispela biktaun olgeta i pulap wantaim pasin paul. Na taim ol i bin holimpas Gaias na Aristakas, ol man bilong Masedonia, ol poroman bilong Pol long ol wokabaut, ol i ran hariap wantaim wanpela bel i go insait long bikpela haus bilong wokim amamas.
Na taim Pol i gat laik long go insait i go long ol manmeri, ol disaipel i no larim em.
Na sampela bilong ol nambawan hetman bilong Esia, husat i stap ol pren bilong em, i salim tok long em, taim ol i askim em long em i no ken traim laip bilong em yet insait long dispela bikpela haus bilong wokim amamas.
Olsem na sampela i singaut wanpela samting, na sampela narapela. Long wanem, dispela bung i paul. Na planti hap moa long ol i no save long wanem as bilong ol i kam bung wantaim.
Na ol i pulim Aleksandar ausait long bikpela lain tru, na ol Ju i putim em i go long fran. Na Aleksandar i wokim mak wantaim han, na em i gat laik long wokim toktok bilong lukautim nem bilong em long ol manmeri.
Tasol taim ol i save long em i wanpela Ju, olgeta i singaut wantaim wanpela nek long taim nabaut olsem tupela aua, Daiana bilong ol lain Efesas em i bikpela.
Na taim kuskus bilong taun i bin kolim daun bel bilong ol manmeri, em i tok, Yupela ol man bilong Efesas, wanem man i stap husat i no save olsem long biktaun bilong Efesas em i lain bilong lotuim dispela bikpela god meri Daiana, na bilong dispela piksa i lusim Jupitar i kam pundaun long dispela graun?
Nau taim yumi luksave i no gat man i ken toktok birua long ol dispela samting, yupela mas stap isi, na yupela i no ken mekim wanpela samting hariap.
Long wanem, yupela i bin bringim hia ol dispela man, husat i no stap ol raskol stilman long ol sios, o yet ol man bilong tok bilas long god meri bilong yupela.
Olsem na sapos Demitrias, na ol man bilong wokim naispela wok husat i stap wantaim em, i gat wanpela samting i birua long wanpela man, lo i op, na i gat ol tultul i stap. Larim ol kotim wanpela i go long narapela.
Tasol sapos yupela i askim wanpela samting long sait bilong ol arapela samting, ol bai skelim long wanpela bung i bihainim lo.
Long wanem, yumi ken kisim bagarap sapos ol man i kotim yumi long dispela bikpela paul nabaut bilong tude, taim i no gat as we yumi ken givim stori gut long en bilong dispela bung.
Na taim em i bin toktok olsem, em i salim dispela bung i go.