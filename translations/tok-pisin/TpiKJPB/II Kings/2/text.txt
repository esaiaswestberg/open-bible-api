¶ Na em i kamap olsem, taim BIKPELA i gat laik long kisim Ilaija i go antap long heven long wanpela raunwin, long Ilaija i go wantaim Ilaisa i lusim Gilgal.
Na Ilaija i tokim Ilaisa, Stap yet hia, mi askim yu plis. Long wanem, BIKPELA i bin salim mi long Betel. Na Ilaisa i tokim em, Olsem BIKPELA i stap laip, na olsem tewel bilong yu i stap laip, mi bai i no inap lusim yu. Olsem na tupela i go daun long Betel.
Na ol pikinini man bilong ol profet husat i stap long Betel i kam ausait long Ilaisa, na tokim em, Ating yu save long BIKPELA bai tekewe bikman bilong yu long het bilong yu tude, a? Na em i tok, Yes, mi save long en. Yupela pasim maus bilong yupela.
Na Ilaija i tokim em, Ilaisa, stap yet hia, mi askim yu plis. Long wanem, BIKPELA i bin salim mi long Jeriko. Na em i tok, Olsem BIKPELA i stap laip, na olsem tewel bilong yu i stap laip, mi bai i no inap lusim yu. Olsem na tupela i kam long Jeriko.
Na ol pikinini man bilong ol profet husat i stap long Jeriko i kam long Ilaisa, na tokim em, Ating yu save long BIKPELA bai tekewe bikman bilong yu long het bilong yu tude, a? Na em i bekim tok, Yes, mi save long en. Yupela pasim maus bilong yupela.
Na Ilaija i tokim em, Stap yet, mi askim yu plis, long hia. Long wanem, BIKPELA i bin salim mi long Jordan. Na em i tok, Olsem BIKPELA i stap laip, na olsem tewel bilong yu i stap laip, mi bai i no inap lusim yu. Na tupela i go yet.
Na 50 man bilong ol pikinini man bilong ol profet i go, na sanap longwe bilong lukluk. Na tupela i sanap klostu long Jordan.
Na Ilaija i kisim saket bilong em, na raunim dispela wantaim, na paitim ol wara, na ol i bruk long hia na long hap, inap long tupela i go hapsait long graun i drai.
¶ Na em i kamap olsem, taim ol i go hapsait pinis, long Ilaija i tokim Ilaisa, Askim wanem samting mi bai mekim long helpim yu, bipo God i tekewe mi i lusim yu. Na Ilaisa i tok, Mi askim yu plis, larim wanpela dabol hap skel bilong spirit bilong yu i ken stap antap long mi.
Na em i tok, Yu bin askim wanpela hatpela samting. Tasol, sapos yu lukim mi taim God i kisim mi i go lusim yu, em bai stap olsem long yu. Tasol sapos nogat, em bai i no inap stap olsem.
Na em i kamap olsem, taim tupela i go yet, na toktok, long, lukim, i gat wanpela karis paia i kamap ples klia, na ol hos paia, na brukim tupela long tupela hap. Na Ilaija i go antap long wanpela raunwin i go long heven.
Na Ilaisa i lukim dispela, na em i singaut, Papa bilong mi, papa bilong mi, karis bilong Isrel, na ol man i ran long hos bilong en. Na em i no lukim em moa. Na em i holimpas ol klos bilong em yet, na brukim ol long tupela hap.
¶ Em i kisim i kam antap tu saket bilong Ilaija, dispela i pundaun na lusim em, na em i go bek, na sanap klostu long arere bilong Jordan.
Na em i kisim saket bilong Ilaija, dispela i pundaun na lusim em, na paitim ol wara, na tok, God BIKPELA bilong Ilaija i stap we? Na taim em i bin paitim ol wara tu, ol i bruk long hia na long hap. Na Ilaisa i go hapsait.
Na taim ol pikinini man bilong ol profet husat i stap long Jeriko long lukluk i lukim em, ol i tok, Spirit bilong Ilaija i sindaun antap long Ilaisa. Na ol i kam long bungim em, na lindaunim ol yet long graun long ai bilong em.
Na ol i tokim em, Lukim nau, i gat i stap wantaim ol wokboi bilong yu 50 strongpela man. Larim ol i go, mipela askim yu plis, na painim bikman bilong yu. Nogut i gat sans long Spirit bilong BIKPELA i bin kisim em i go antap, na tromoi em antap long wanpela maunten, o insait long wanpela ples daun. Na em i tok, Yupela bai i no inap salim ol.
Na taim ol i pulim em inap long em i sem, em i tok, Salim ol. Olsem na ol i salim 50 man. Na ol i painim em tripela de, tasol ol i no lukim em.
Na taim ol i kam gen long em, (long wanem, em i stap yet long Jeriko,) em i tokim ol, Ating i yes long mi bin tokim yupela, No ken go?
¶ Na ol man bilong dispela biktaun i tokim Ilaisa, Lukim, mi askim yu plis, sindaun bilong dispela biktaun em i gutpela, olsem bikman bilong mi i lukim pinis. Tasol wara em i nogut, na graun i no inap long karim.
Na em i tok, Bringim mi wanpela nupela jak, na putim sol insait long en. Na ol i bringim dispela long em.
Na em i go ausait i go long ai bilong ol wara, na tromoi sol insait long dispela hap, na tok, BIKPELA i tok olsem, Mi bin oraitim ol dispela wara. Bai i no gat dai moa liklik long dispela ples o kain graun i no inap long karim.
Olsem tasol ol dispela wara i kamap orait inap long tude, bilong bihainim toktok bilong Ilaisa, dispela em i toktok.
Na em i lusim dispela ples i go antap long Betel. Na taim em i go antap long rot, i gat i kam ausait ol liklik pikinini ausait long dispela biktaun, na wokim pani long daunim em, na tokim em, Go antap, yu kela het, go antap, yu kela het.
Na em i tanim bek, na lukluk long ol, na tok nogutim ol long nem bilong BIKPELA. Na i gat i kam ausait tupela bea meri ausait long ples diwai, na brukim bilong ol 42 pikinini.
Na em i lusim dispela ples i go long maunten Karmel, na long dispela hap em i go bek long Samaria.