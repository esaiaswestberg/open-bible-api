¶ Long namba 23 yia bilong Joas, pikinini man bilong Ehasaia, king bilong Juda, Jehoahas, pikinini man bilong Jehu, i stat long bosim kingdom long Isrel long Samaria, na bosim kingdom 17 yia.
Na em i mekim dispela samting i nogut long ai bilong BIKPELA, na bihainim ol sin bilong Jeroboam, pikinini man bilong Nibat, husat i mekim Isrel long sin. Em i no lusim ol dispela.
Na belhat bilong BIKPELA i kirap i birua long Isrel, na Em i givim ol long han bilong Hasel, king bilong Siria, na long han bilong Ben-hedat, pikinini man bilong Hasel, olgeta de bilong ol.
Na Jehoahas i askim BIKPELA long daun pasin, na BIKPELA i harim long em. Long wanem, Em i lukim ol Isrel i kisim taim, bilong wanem, king Siria i givim hevi long ol.
(Na BIKPELA i givim Isrel wanpela man bilong kisim bek ol, inap long ol i go ausait na lusim pasin bilong stap aninit long han bilong ol lain Siria. Na ol pikinini bilong Isrel i stap long ol haus sel bilong ol, olsem long taim bipo.
Tasol ol i no lusim ol sin bilong hauslain bilong Jeroboam, husat i mekim Isrel long sin, tasol ol i wokabaut insait long ol. Na i gat dispela lain diwai tu i stap yet insait long Samaria.)
Na tu Em i no bin lusim bilong ol lain bilong Jehoahas moa tasol long 50 man i ran long hos, na tenpela karis, na 10,000 soldia bilong pait long lek. Long wanem, king bilong Siria i bin bagarapim ol olgeta, na em i bin mekim ol i olsem das i save kamap taim man i klinim wit.
Na olgeta arapela wok bilong Jehoahas, na olgeta samting em i mekim, na strong bilong em, ating i yes long ol i raitim ol long buk bilong ol stori bilong ol king bilong Isrel?
Na Jehoahas i slip wantaim ol tumbuna papa bilong em, na ol i planim em long Samaria. Na Joas, pikinini man bilong em, i kisim ples bilong em na bosim kingdom.
¶ Long namba 37 yia bilong Joas, king bilong Juda, Jehoas, pikinini man bilong Jehoahas, i stat long bosim kingdom long Isrel long Samaria , na bosim kingdom 16 yia.
Na em i mekim dispela samting i nogut long ai bilong BIKPELA. Em i no lusim olgeta sin bilong Jeroboam, pikinini man bilong Nibat, husat i mekim Isrel long sin. Tasol em i wokabaut insait long ol.
Na olgeta arapela wok bilong Joas, na olgeta samting em i mekim, na strong bilong em we em yusim long pait birua long Amasaia, king bilong Juda, long en, ating i yes long ol i raitim ol long buk bilong ol stori bilong ol king bilong Isrel?
Na Joas i slip wantaim ol tumbuna papa bilong em. Na Jeroboam i sindaun antap long sia king bilong em. Na ol i planim Joas long Samaria wantaim ol king bilong Isrel.
Na Ilaisa i kamap sik long dispela sik we em i bin dai pinis long en. Na Joas, king bilong Isrel, i kam daun long em, na krai tru antap long pes bilong em, na tok, O papa bilong mi, papa bilong mi, karis bilong Isrel, na ol man i ran long hos bilong en.
Na Ilaisa i tokim em, Kisim banara na ol spia. Na em i kisim long em banara na ol spia.
Na em i tokim king bilong Isrel, Putim han bilong yu antap long banara. Na em i putim han bilong em antap long dispela. Na Ilaisa i putim tupela han bilong em antap long tupela han bilong king.
Na em i tok, Opim windo i go long hap is. Na em i opim dispela. Nau Ilaisa i tok, Sutim. Na em i sutim. Na em i tok, Spia bilong kisim bek bilong BIKPELA, na spia bilong kisim bek long han bilong Siria. Long wanem, yu bai paitim ol lain Siria long Afek, inap long yu bin kaikai ol olgeta.
Na em i tok, Kisim ol spia. Na em i kisim ol. Na em i tokim king bilong Isrel, Paitim antap long graun. Na em i paitim tripela taim, na pinis.
Na dispela man bilong God i belhat tru long em, na tok, Yu sapos long paitim faipela o sikispela taim. Sapos olsem, orait yu bin paitim Siria inap long yu bin kaikai dispela olgeta. We nau olsem yu bai paitim Siria tripela taim tasol.
¶ Na Ilaisa i dai pinis, na ol i planim em. Na ol liklik lain ami bilong ol lain Moap i kam pait insait long dispela hap long taim nupela yia i kam insait.
Na em i kamap olsem, taim ol i wok long planim wanpela man, long, lukim, ol i lukim wanpela liklik lain ami bilong ol man, na ol i tromoi dispela man insait long matmat bilong Ilaisa. Na taim ol i lusim man i go daun, na tasim ol bun bilong Ilaisa, em i kirap gen, na sanap long tupela lek bilong em.
Tasol Hasel, king bilong Siria, i givim hevi long Isrel olgeta de bilong Jehoahas.
Na BIKPELA i soim pasin bilong marimari long ol, na Em i sori tru long ol, na Em i bin lukluk wantaim amamas long ol, bilong wanem, bilong tingim kontrak bilong Em wantaim Ebraham, Aisak, na Jekop, na Em i no gat laik long bagarapim ol olgeta, o nau yet tromoi ol i lusim pes bilong Em.
Olsem na Hasel, king bilong Siria, i dai pinis. Na Ben-hedat, pikinini man bilong em, i kisim ples bilong em na bosim kingdom.
Na Jehoas, pikinini man bilong Jehoahas, i kisim gen ausait long han bilong Ben-hedat, pikinini man bilong Hasel, ol biktaun, dispela em i bin kisim ausait long han bilong Jehoahas, papa bilong em, long bikpela pait. Tripela taim Joas i bin winim em, na kisim bek gen ol biktaun bilong Isrel.