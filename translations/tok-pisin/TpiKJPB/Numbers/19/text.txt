¶ Na BIKPELA i tokim Moses na Eron, i spik,
Dispela em i lo Mi makim bilong dispela lo BIKPELA bin tok strong, i spik, Toktok long ol pikinini bilong Isrel, long ol i bringim long yu wanpela retpela bulmakau meri i no gat mak, we i no gat mak nogut i stap long en, na i no gat wanpela yok i bin kam long en.
Na yupela bai givim em i go long pris Eleasar, inap long em i ken bringim em ausait long kem. Na wanpela bai kilim em i dai long ai bilong pes bilong em.
Na pris Eleasar bai kisim bilong blut bilong en wantaim pinga bilong em, na tromoi isi isi bilong blut bilong en long ai stret bilong haus sel holi bilong bung bilong ol manmeri sevenpela taim.
Na wanpela bai kukim dispela bulmakau meri long ai bilong em. Skin bilong en, na bodi bilong en, na blut bilong en, wantaim pekpek bilong en, bai em i kukim.
Na pris bai kisim diwai sida, na hisop, na skalet, na tromoi dispela i go long namel bilong kukim bilong bulmakau meri.
Nau pris bai wasim ol klos bilong em, na em bai waswasim bodi bilong em long wara, na bihain long en em bai kam insait long kem, na pris bai stap doti inap long apinun tru.
Na em husat i kukim bulmakau meri bai wasim ol klos bilong em long wara, na waswasim bodi bilong em long wara, na em bai stap doti inap long apinun tru.
Na wanpela man husat i klin bai bungim ol sit bilong paia bilong bulmakau meri, na putim ol ausait long kem long wanpela klinpela ples. Na ol bai holimpas dispela bilong bung bilong ol manmeri bilong ol pikinini bilong Isrel bilong wanpela wara bilong bruk. Dispela em i wanpela samting bilong klinim bilong sin.
Na em husat i bungim ol sit bilong paia bilong bulmakau meri bai wasim ol klos bilong em, na i stap doti inap long apinun tru. Na dispela bai stap long ol pikinini bilong Isrel, na long ausait man husat i stap waira namel long ol, bilong wanpela lo Mi raitim bilong oltaim oltaim.
¶ Em husat i tasim daibodi bilong wanpela man bai stap doti sevenpela de.
Em bai klinim em yet wantaim dispela long namba tri de, na long namba seven de em bai stap klin. Tasol sapos em i no klinim em yet long namba tri de, orait long namba seven de em bai i no inap i stap klin.
Husat man i tasim daibodi bilong wanpela man husat i dai pinis, na i no klinim em yet, i mekim doti haus sel holi bilong BIKPELA. Na dispela tewel ol bai rausim long Isrel. Bikos wara bilong bruk ol i no tromoi isi isi antap long em, em bai stap doti. Pasin doti bilong em i stap yet antap long em.
Dispela em i lo, taim wanpela man i dai insait long wanpela haus sel. Olgeta husat i kam insait long haus sel, na olgeta samting i stap insait long haus sel, bai stap doti sevenpela de.
Na olgeta wan wan sospen samting i op, dispela i no gat karamap i pas antap long en, em i doti.
Na husat man i tasim wanpela husat ol i kilim i dai wantaim wanpela bainat long ples kunai i op, o wanpela daibodi, o wanpela bun bilong wanpela man, o wanpela matmat, bai stap doti sevenpela de.
Na bilong wanpela man i no klin ol bai kisim ol sit bilong paia bilong bulmakau meri i kuk olgeta bilong klinim bilong sin, na wara i ran bai ol i putim long en long wanpela sospen samting.
Na wanpela man i klin bai kisim hisop, na putim dispela liklik long wara, na tromoi isi isi dispela antap long haus sel, na antap long olgeta sospen samting, na antap long ol man husat i stap long dispela hap, na antap long em husat i tasim wanpela bun, o wanpela ol i kilim i dai, o wanpela i dai pinis, o wanpela matmat.
Na dispela man i klin bai tromoi isi isi antap long man i doti long namba tri de, na long namba seven de. Na long namba seven de em bai klinim em yet, na wasim ol klos bilong em, na waswasim em yet long wara, na em bai stap klin long apinun tru.
Tasol man husat bai stap doti, na i no laik klinim em yet, dispela tewel ol bai rausim long namel bilong bung bilong ol manmeri, bilong wanem, em i bin mekim doti rum holi bilong BIKPELA. Wara bilong bruk ol i no bin tromoi isi isi antap long em. Em i stap doti.
Na em bai stap wanpela lo ol i raitim i no inap long pinis i go long ol, long em husat i tromoi isi isi wara bilong bruk bai wasim ol klos bilong em. Na em husat i tasim wara bilong bruk bai stap doti inap long apinun tru.
Na wanem samting man i no klin i tasim bai stap doti. Na tewel husat i tasim dispela bai stap doti inap long apinun tru.