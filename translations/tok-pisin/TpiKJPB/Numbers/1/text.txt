¶ Na BIKPELA i tokim Moses long ples i no gat man bilong Sainai, insait long haus sel holi bilong bung bilong ol manmeri, long namba wan de bilong namba tu mun, long namba tu yia bihain long ol i kam pinis ausait long hap bilong Isip, i spik,
Yupela kisim namba olgeta bilong olgeta bung bilong ol manmeri bilong ol pikinini bilong Isrel, i bihainim ol famili bilong ol, long hauslain bilong ol tumbuna papa bilong ol, wantaim namba bilong ol nem bilong ol, olgeta wan wan man long ol kaunim bilong ol,
I stat long 20 krismas na i go antap, olgeta husat em inap long go ausait long bikpela pait insait long Isrel. Yu na Eron bai kaunim ol long ol ami bilong ol.
Na wantaim yu bai gat wanpela man bilong olgeta wan wan lain. Olgeta wan wan husat i het bilong hauslain bilong ol tumbuna papa bilong em.
Na ol dispela em i ol nem bilong ol man husat bai sanap wantaim yu, Bilong lain bilong Ruben, Elisur, pikinini man bilong Sedeur.
Bilong Simion, Selumiel, pikinini man bilong Surisadai.
Bilong Juda, Nason, pikinini man bilong Aminadap.
Bilong Isakar, Netanel, pikinini man bilong Suar.
Bilong Sebyulan, Eliap, pikinini man bilong Helon.
Bilong ol pikinini bilong Josep, bilong Ifraim, Elisama, pikinini man bilong Amihut. Bilong Manasa, Gamaliel, pikinini man bilong Pedasur.
Bilong Benjamin, Abidan, pikinini man bilong Gideoni.
Bilong Dan, Ahieser, pikinini man bilong Amisadai.
Bilong Aser, Pagiel, pikinini man bilong Okran.
Bilong Gat, Eliasap, pikinini man bilong Deuel.
Bilong Naptalai, Ahira, Pikinini man bilong Enan.
Ol dispela em i ol man i gat biknem tru bilong bung bilong ol manmeri, ol hetman bilong ol lain bilong ol tumbuna papa bilong ol, ol het bilong ol tausen long Isrel.
¶ Na Moses na Eron i kisim ol dispela man husat God i kolim long ol nem bilong ol.
Na ol i bungim olgeta bung bilong ol manmeri wantaim long namba wan de bilong namba tu mun, na ol i tokaut long ol lain tumbuna bilong ol i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, long ol kaunim bilong ol.
Olsem BIKPELA i tok strong long Moses, olsem tasol em i kaunim ol long ples i no gat man bilong Sainai.
Na ol pikinini bilong Ruben, namba wan pikinini man bilong Isrel, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, long ol kaunim bilong ol, olgeta wan wan man i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Ruben, em i 46,500.
Bilong ol pikinini bilong Simion, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, ol dispela husat ol i kaunim bilong ol, bilong bihainim namba bilong ol nem, long ol kaunim bilong ol, olgeta wan wan man i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Simion, em i 59,300.
Bilong ol pikinini bilong Gat, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Gat, em i 45,650.
Bilong ol pikinini bilong Juda, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Juda, em i 74,600.
Bilong ol pikinini bilong Isakar, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Isakar, em i 54,400.
Bilong ol pikinini bilong Sebyulun, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Sebyulun, em i 57,400.
Bilong ol pikinini bilong Josep, em i olsem, long ol pikinini bilong Ifraim, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Ifraim, em i 40,500.
Bilong ol pikinini bilong Manasa, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Manasa, em i 32,200.
Bilong ol pikinini bilong Benjamin, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Benjamin, em i 35,400.
Bilong ol pikinini bilong Dan, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Dan, em i 62,700.
Bilong ol pikinini bilong Aser, long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Aser, em i 41,500.
Bilong ol pikinini bilong Naptalai, namel long ol lain tumbuna bilong ol, i bihainim ol famili bilong ol, long hauslain bilong ol tumbuna papa bilong ol, bilong bihainim namba bilong ol nem, i stat long 20 krismas na i go antap, olgeta husat em inap long go ausait long bikpela pait,
Ol dispela husat ol i kaunim bilong ol, yes, bilong lain bilong Naptalai, em i 53,400.
¶ Ol dispela em i ol dispela husat ol i kaunim, husat Moses na Eron i kaunim, na ol hetman bilong Isrel, husat i stap twelpela man, olgeta wan wan man em i bilong hauslain bilong ol tumbuna papa bilong em.
Olsem tasol ol i kaunim olgeta dispela bilong ol pikinini bilong Isrel, long hauslain bilong ol tumbuna papa bilong ol, i stat long 20 krismas na i go antap, olgeta husat em inap long go ausait long bikpela pait insait long Isrel.
Yes, olgeta husat ol i kaunim em i 603,550.
¶ Tasol ol lain Livai, i bihainim lain bilong ol tumbuna papa bilong ol, ol i no kaunim namel long ol.
Long wanem, BIKPELA bin toktok long Moses, i spik,
Ol lain bilong Livai tasol yu no ken kaunim, o kisim namba olgeta bilong ol namel long ol pikinini bilong Isrel.
Tasol yu bai makim ol lain Livai long bosim haus sel holi bilong testimoni, na long bosim olgeta sospen samting bilong en, na long bosim olgeta samting i bilong en. Ol bai karim haus sel holi, na olgeta sospen samting bilong en. Na ol bai wokim wok i go long en, na ol bai wokim kem raun nabaut long haus sel holi.
Na taim haus sel holi i stat long go antap, ol lain Livai bai brukim dispela i go daun. Na taim ol i mas sanapim haus sel holi, ol lain Livai bai sanapim dispela. Na ausait man husat i kam klostu ol bai mekim i dai.
Na ol pikinini bilong Isrel bai sanapim ol haus sel bilong ol, olgeta wan wan man klostu long kem bilong em yet, na olgeta wan wan man klostu long plak bilong em yet, namel long ol ami bilong ol.
Tasol ol lain Livai bai sanapim ol haus sel raun nabaut long haus sel holi bilong testimoni, inap long bai i no gat belhat tru antap long bung bilong ol manmeri bilong ol pikinini bilong Isrel. Na ol lain Livai bai holimpas wok bilong haus sel holi bilong testimoni.
Na ol pikinini bilong Isrel i mekim bilong bihainim olgeta samting BIKPELA i tok strong long Moses, olsem tasol ol i mekim.