¶ Na ol nambawan papa bilong ol famili bilong ol pikinini bilong Gileat, pikinini man bilong Makir, pikinini man bilong Manasa, bilong ol famili bilong ol pikinini man bilong Josep, i kam klostu, na toktok long ai bilong Moses, na long ai bilong ol hetman, ol nambawan papa bilong ol pikinini bilong Isrel.
Na ol i tok, BIKPELA i tok strong long bikman bilong mi long givim dispela hap bilong samting papa i givim pikinini long satu long ol pikinini bilong Isrel. Na BIKPELA i tok strong long bikman bilong mi long givim samting papa i givim pikinini bilong Selofehat, brata bilong mipela, i go long ol pikinini meri bilong em.
Na sapos ol i marit long wanpela bilong ol pikinini man bilong ol arapela lain bilong ol pikinini bilong Isrel, orait bai ol i kisim samting papa i givim pikinini bilong ol i lusim samting papa i givim pikinini bilong ol tumbuna papa bilong mipela, na ol bai putim long samting papa i givim pikinini bilong dispela lain we ol i kisim ol insait long en. Olsem tasol bai dispela i lusim hap satu bilong samting papa i givim pikinini bilong mipela.
Na taim jubili bilong ol pikinini bilong Isrel bai stap, orait ol bai putim samting papa i givim pikinini bilong ol i go long samting papa i givim pikinini bilong lain we ol i kisim ol insait long en. Olsem tasol ol bai tekewe samting papa i givim pikinini bilong ol long samting papa i givim pikinini bilong ol lain bilong ol tumbuna papa bilong mipela.
¶ Na Moses i tok strong long ol pikinini bilong Isrel bilong bihainim tok bilong BIKPELA, i spik, Lain bilong ol pikinini man bilong Josep i bin toktok gutpela.
Dispela em i samting BIKPELA i tok strong long en long sait bilong ol pikinini meri bilong Selofehat, i spik, Larim ol i marit long husat ol i ting em i gutpela, tasol long famili bilong lain bilong ol tumbuna papa bilong ol bai ol i marit.
Olsem na samting papa i givim pikinini bilong ol pikinini bilong Isrel bai i no inap lusim lain i go long lain. Long wanem, olgeta wan wan bilong ol pikinini bilong Isrel bai holimpas em yet long samting papa i givim pikinini bilong lain bilong ol tumbuna papa bilong em.
Na olgeta wan wan pikinini meri, husat i holimpas wanpela samting papa i givim pikinini bilong wanem lain bilong ol pikinini bilong Isrel, bai stap meri bilong wanpela bilong famili bilong lain bilong tumbuna papa bilong em, inap long ol pikinini bilong Isrel i ken amamas, olgeta wan wan man, insait long samting papa i givim pikinini bilong ol tumbuna papa bilong em.
Na tu bai samting papa i givim pikinini i no inap lusim wanpela lain i go long narapela lain. Tasol olgeta wan wan bilong ol lain bilong ol pikinini bilong Isrel bai holimpas em yet long samting papa i givim pikinini bilong em yet.
Yes, olsem BIKPELA i tok strong long Moses, olsem tasol ol pikinini meri bilong Selofehat i mekim.
Long wanem, Mala, Tirsa, na Hokla, na Milka, na Noa, ol pikinini meri bilong Selofehat, i marit i go long ol pikinini man bilong ol brata bilong ol tumbuna papa bilong ol.
Na ol i marit i go long famili bilong ol pikinini man bilong Manasa, pikinini man bilong Josep. na samting papa i givim pikinini bilong ol i stap yet long lain bilong famili bilong papa bilong ol.
Ol dispela em i ol tok strong na ol kot, dispela BIKPELA i tok strong long han bilong Moses i go long ol pikinini bilong Isrel long ol ples stret bilong Moap klostu long Jordan klostu long Jeriko.