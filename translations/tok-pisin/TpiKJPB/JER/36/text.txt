¶ Na em i kamap olsem long namba foa yia bilong Jehoiakim, pikinini man bilong Josaia king bilong Juda, long dispela tok i kam long Jeremaia long BIKPELA, i spik,
Yu kisim wanpela rol bilong buk, na raitim insait long en olgeta dispela toktok Mi bin tokim yu i birua long Isrel, na i birua long Juda, na i birua long olgeta kantri, i stat long dispela de Mi tokim yu, i stat long ol de bilong Josaia, yes, i kam inap long tude.
Em i ken kamap long hauslain bilong Juda bai harim olgeta dispela nogut Mi wokim tingting long mekim long ol, inap long olgeta wan wan man i ken tanim long pasin nogut bilong em na kam bek, inap long Mi ken lusim sin nogut bilong ol na sin bilong ol.
Nau Jeremaia i singautim Baruk, pikinini man bilong Neraia. Na Baruk i raitim long maus bilong Jeremaia olgeta toktok bilong BIKPELA, dispela Em i bin toktok long em, antap long wanpela rol bilong buk.
Na Jeremaia i tok strong long Baruk, i spik, Mi pas tru. Mi no inap go insait long haus bilong BIKPELA.
Olsem na yu go, na ritim long dispela rol, dispela yu bin raitim long maus bilong mi, ol toktok bilong BIKPELA long ol ia bilong ol manmeri i stap long haus bilong BIKPELA long de bilong tambuim kaikai. Na tu yu bai ritim ol long ol ia bilong olgeta Juda husat i kam ausait long ol biktaun bilong ol.
Em i ken kamap olsem long ol bai givim autim askim bilong ol i go long ai bilong BIKPELA, na olgeta wan wan bai tanim long lusim pasin nogut bilong em na kam bek. Long wanem, dispela belhat na belhat nogut tru BIKPELA i bin kolim i birua long dispela lain manmeri i bikpela.
Na Baruk, pikinini man bilong Neraia, i mekim bilong bihainim olgeta samting profet Jeremaia i tok strong long em,taim em i ritim long dispela buk ol toktok bilong BIKPELA long haus bilong BIKPELA.
¶ Na em i kamap olsem long namba faiv yia bilong Jehoiakim, pikinini man bilong Josaia, king bilong Juda, long namba nain mun, long ol i makim wanpela taim bilong tambuim kaikai long ai bilong BIKPELA long olgeta manmeri i stap long Jerusalem, na long olgeta manmeri husat i kam long ol biktaun bilong Juda long Jerusalem.
Nau Baruk i ritim long dispela buk ol toktok bilong Jeremaia insait long haus bilong BIKPELA, long rum bilong Gemaraia, pikinini man bilong man bilong rait Safan, long ples op i antap moa, long ples bilong go insait bilong nupela dua bilong banis bilong haus bilong BIKPELA, long ol ia bilong olgeta manmeri.
Taim Mikea, pikinini man bilong Gemaraia, pikinini man bilong Safan, i bin harim ausait long dispela buk olgeta toktok bilong BIKPELA,
Nau em i go daun long haus bilong king, i go long rum bilong man bilong rait. Na, harim, olgeta hetman i sindaun long dispela hap, yes, man bilong rait Elisama, na Delea, pikinini man bilong Semea, na Elnatan, pikinini man bilong Akbor, na Gemaraia, pikinini man bilong Safan, na Sedekaia, pikinini man bilong Hananaia, na olgeta hetman.
Nau Mikea i tokaut long ol long olgeta dispela toktok em i bin harim, taim Baruk i ritim dispela buk long ol ia bilong ol manmeri.
Olsem na olgeta hetman i salim Jehudi, pikinini man bilong Netanaia, pikinini man bilong Selemaia, pikinini man bilong Kusi, i go long Baruk, i spik, Kisim dispela rol long han bilong yu, we yu bin ritim long en long ol ia bilong ol manmeri, na kam. Olsem na Baruk, pikinini man bilong Neraia, i kisim dispela rol long han bilong em, na kam long ol.
Na ol i tokim em, Sindaun nau, na ritim dispela long ol ia bilong mipela. Olsem na Baruk i ritim dispela long ol ia bilong ol.
Nau em i kamap olsem, taim ol i bin harim olgeta dispela toktok, ol i pret wanpela na arapela wantaim, na ol i tokim Baruk, Tru tumas, mipela bai tokim king long olgeta dispela toktok.
Na ol i askim Baruk, i spik, Tokim mipela nau, Yu bin raitim olgeta dispela toktok long maus bilong em olsem wanem?
Nau Baruk i bekim tok long ol, Em i kolim olgeta dispela toktok long mi wantaim maus bilong em, na mi raitim ol wantaim ing long dispela buk.
Nau ol hetman i tokim Baruk, Go, yu hait, yu na Jeremaia. Na no ken larim wanpela man i save long yupela i stap we.
¶ Na ol i go long king long ples op, tasol ol i slipim dispela rol long rum bilong man bilong rait Elisama, na ol i tokaut long olgeta dispela toktok long ol ia bilong king.
Olsem na king i salim Jehudi long go kisim dispela rol. Na em i kisim dispela i kam ausait long rum bilong man bilong rait Elisama. Na Jehudi i ritim dispela long ol ia bilong king, na long ol ia bilong olgeta hetman husat i sanap klostu long king.
Nau king i sindaun long haus bilong taim bilong bikpela kol long namba nain mun. Na i gat wanpela paia long ples bilong paia i kuk long ai bilong em.
Na em i kamap olsem, long taim Jehudi i bin ritim tripela o fopela lip, em i katim dispela wantaim liklik naip, na tromoi dispela insait long dispela paia i stap long ples bilong paia, inap long olgeta dispela rol paia i kaikai olgeta, dispela i stap long ples bilong paia.
Tasol ol i no pret, o brukim ol klos bilong ol, king, o wanpela bilong ol wokboi bilong em husat i harim olgeta dispela toktok.
Tasol Elnatan na Delea na Gemaraia i bin mekim wok namelman long king long em i no ken kukim dispela rol. Tasol em i tok nogat long harim ol.
Tasol king i tok strong long Jeramel, pikinini man bilong Hamelek, na Serea, pikinini man bilong Asriel, na Selemaia, pikinini man bilong Apdel, long kisim man bilong rait Baruk na profet Jeremaia. Tasol BIKPELA i haitim tupela.
Nau tok bilong BIKPELA i kam long Jeremaia, bihain long king i bin kukim dispela rol, na ol dispela toktok Baruk i raitim long maus bilong Jeremaia, i spik,
Yu kisim gen narapela rol, na rait long en olgeta dispela toktok bilong bipo i stap long namba wan rol, dispela Jehoiakim, king bilong Juda, i bin kukim olgeta.
Na yu bai tokim Jehoiakim king bilong Juda, BIKPELA i tok olsem, Yu bin kukim dispela rol, i spik, Bilong wanem yu bin rait insait long en, i spik, Tru tru king bilong Babilon bai kam na bagarapim dispela hap olgeta, na em bai mekim ol man na animal bilong dispela ples long pinis?
Olsem na BIKPELA i tok olsem long Jehoiakim king bilong Juda, Em bai i no gat wanpela bilong sindaun antap long sia king bilong Devit. Na daibodi bilong em bai ol i tromoi ausait long san long bikpela hat tru, na long nait long liklik wara ais.
Na Mi bai wokim mekim save long em na tumbuna pikinini bilong em na ol wokboi bilong em long olgeta sin nogut bilong ol. Na Mi bai bringim antap long ol, na antap long ol man i stap long Jerusalem, na antap long ol man bilong Juda, olgeta dispela samting nogut Mi bin kolim i birua long ol. Tasol ol i no harim.
Nau Jeremaia i kisim narapela rol, na givim dispela long man bilong rait Baruk, pikinini man bilong Neraia, husat i raitim insait long en long maus bilong Jeremaia olgeta dispela toktok bilong dispela buk Jehoiakim, king bilong Juda, i bin kukim long paia. Na God i skruim planti toktok moa long ol i wankain olsem long ol.