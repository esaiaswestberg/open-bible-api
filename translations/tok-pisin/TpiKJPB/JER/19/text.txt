¶ BIKPELA i tok olsem, Go na kisim wanpela botol graun bilong man bilong wokim sospen graun, na kisim bilong ol lapun tru bilong dispela lain manmeri, na bilong ol lapun tru bilong ol pris.
Na go ausait i go long ples daun bilong pikinini man bilong Hinom, dispela i klostu long ai bilong dua bilong banis is, na autim toksave long dispela hap ol dispela toktok long Mi bai tokim yu,
Na tok, Yupela harim tok bilong BIKPELA, O ol king bilong Juda, na ol man i stap long Jerusalem. BIKPELA bilong ol ami, God bilong Isrel, i tok olsem, Lukim, Mi bai bringim samting nogut antap long dispela ples, long dispela, husat man i harim, ol ia bilong em bai guria liklik.
Bilong wanem, ol i bin givim baksait long Mi, na ol i bin mekim dispela ples i stap wanpis, na ol i bin kukim insens long en i go long ol arapela god, husat ol, na tu ol tumbuna papa bilong ol, i no bin save long en, o tu ol king bilong Juda. Na ol i bin pulimapim dispela ples wantaim blut bilong ol lain i no bin mekim rong.
Ol i bin wokim tu ol ples antap bilong Beal, bilong kukim ol pikinini man bilong ol olgeta wantaim paia long ol ofa i kuk olgeta i go long Beal, dispela Mi no tok strong long ol, o toktok olsem, na tu em i no kam insait long tingting bilong Mi.
Olsem na, lukim, ol de i kam, BIKPELA i tok, long ol bai i no inap kolim nem bilong dispela ples Tofet moa, o Ples daun bilong pikinini man bilong Hinom, tasol Ples bilong bikpela kilim i dai.
Na Mi bai mekim tok helpim Juda na Jerusalem i givim long dispela ples i kamap samting nating. Na Mi bai mekim ol long pundaun long bainat long ai bilong ol birua bilong ol, na long ol han bilong ol husat i painim ol laip bilong ol. Na ol daibodi bilong ol bai Mi givim long stap abus bilong ol pisin bilong heven, na long ol animal bilong dispela graun.
Na Mi bai mekim dispela biktaun long stap nating, na wanpela nois bilong daunim. Olgeta wan wan husat i wokabaut klostu long en bai kirap nogut na wokim nois bilong daunim bilong tingim olgeta sik nogut bilong en.
Na Mi bai mekim ol long kaikai mit bilong ol pikinini man bilong ol na mit bilong ol pikinini meri bilong ol, na ol, olgeta wan wan, bai kaikai mit bilong wantok bilong em long taim ol birua i pasim biktaun na givim bikpela wari, we ol birua bilong ol, na ol husat i painim ol laip bilong ol, bai givim bikpela wari long ol wantaim dispela.
¶Nau bai yu brukim dispela botol long ai bilong ol man husat i go wantaim yu.
Na yu bai tokim ol, BIKPELA bilong ol ami i tok olsem, Yes, olsem tasol bai Mi brukim dispela lain manmeri na dispela biktaun, olsem wanpela i brukim wanpela sospen samting bilong man bilong wokim sospen graun, inap long i no inap kamap orait olgeta gen. Na ol bai planim ol long Tofet, inap long taim i no gat ples moa bilong planim ol.
Olsem tasol bai Mi mekim long dispela ples, BIKPELA i tok, na long ol man i stap long en, yes, na mekim dispela biktaun i kamap olsem Tofet.
Na ol haus bilong Jerusalem, na ol haus bilong ol king bilong Juda, bai kamap doti olsem ples bilong Tofet, bilong tingim olgeta haus antap long ol rup bilong husat ol i bin kukim insens i go long olgeta ami bilong heven, na ol i bin kapsaitim ol ofa bilong dring long ol arapela god.
Nau Jeremaia i lusim Tofet i kam, we BIKPELA i bin salim em long autim tok profet. Na em i sanap long ples op bilong haus bilong BIKPELA. Na em i tokim olgeta lain manmeri,
BIKPELA bilong ol ami, God bilong Isrel, i tok olsem, Lukim, Mi bai bringim antap long dispela biktaun na antap long olgeta taun klostu long en olgeta dispela samting nogut Mi bin kolim i birua long en, bilong wanem, ol i bin strongim ol nek bilong ol, inap long ol i no ken harim ol toktok bilong Mi.