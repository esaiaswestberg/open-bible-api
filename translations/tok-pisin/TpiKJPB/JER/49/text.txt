¶ Long sait bilong ol lain Amon, BIKPELA i tok olsem, Ating i yes long Isrel i gat ol pikinini man? Ating i yes long em i gat pikinini bilong kisim samting long papa? Bilong wanem nau king bilong ol i kisim Gat olsem samting papa i givim pikinini, na ol lain bilong em i stap long ol biktaun bilong em?
Olsem na, lukim, ol de i kam, BIKPELA i tok, long Mi bai mekim ol lain Amon i stap long Raba long harim wanpela tandok. Na em bai kamap wanpela hip i stap nating, na bai ol i kukim ol pikinini meri bilong em wantaim paia. Nau bai Isrel i stap pikinini bilong kisim samting long papa bilong ol husat i pikinini bilong kisim samting long papa bilong em, BIKPELA i tok.
Singaut sori, O Hesbon, long wanem, ol i kisim kago bilong pait bilong Ai pinis. Krai, yupela ol pikinini meri bilong Raba, pasim bodi bilong yu wantaim bek laplap. Krai sori, na ran i go i kam klostu long ol banis diwai. Long wanem, king bilong ol bai go long kalabus, na ol pris bilong em na ol hetman bilong em wantaim.
Olsem wanem na yu glori long ol ples daun, ples daun bilong yu we wara i ran, O pikinini meri bilong go bek, husat i putim bilip long ol samting i dia tru bilong em, i spik, Husat bai kam long mi?
Lukim, Mi bai bringim wanpela pret antap long yu, GOD Bikpela bilong ol ami i tok, i kam long olgeta dispela husat i stap nabaut long yu. Na ol bai ranim yupela olgeta wan wan man i go ausait wantu. Na bai i no gat wanpela bilong bungim em gen husat i raun nating.
Na bihain long en Mi bai bringim gen kalabus bilong ol pikinini bilong Amon, BIKPELA i tok.
¶ Long sait bilong Idom, BIKPELA bilong ol ami i tok olsem, Ating i yes long i gat save tru moa long Timan? Ating tok helpim i dai olgeta long ol lain bilong yusim save? Ating save tru bilong ol i go pinis olgeta?
Yupela ranawe, tanim i go bek, stap dip, O man i stap long Dedan. Long wanem, Mi bai bringim bikpela hevi bilong Iso antap long em, taim Mi bai kam lukim em.
Sapos ol man bilong bungim pikinini wain i kam long yu, ating i yes long ol bai lusim sampela mumutim bilong ol pikinini wain? Sapos ol stilman long nait i kam, ol bai bagarapim olgeta inap long taim ol i gat inap.
Tasol Mi bin mekim Iso as nating, Mi bin rausim karamap bilong olgeta ples hait bilong em, na em bai i no inap long haitim em yet. Ol i kisim pinis kago bilong pait bilong tumbuna pikinini bilong em, na ol brata bilong em, na ol man i stap klostu bilong em, na em i no stap.
Lusim ol pikinini i no gat papa bilong yu, Mi bai mekim ol i stap laip yet. Na larim ol meri man bilong ol i dai pinis long yu i ken putim bilip long Mi.
Long wanem, BIKPELA i tok olsem, Lukim, ol husat kot bilong ol i olsem ol i no ken dring long kap, tru tumas, ol i bin dringim. Na ating yu stap em husat bai i no inap kisim mekim save liklik? Yu bai i no inap abrusim mekim save, tasol tru tumas, yu bai dring long en.
Long wanem, Mi bin wokim strongpela promis long nem bilong Mi yet, BIKPELA i tok, long Bosra bai kamap wanpela ples i stap nating, wanpela samting bilong sem, wanpela ples i stap pipia, na wanpela tok nogut. Na olgeta biktaun bilong en bai stap ol ples i stap pipia oltaim.
Mi bin harim wanpela tok win i kam long BIKPELA, na Mi salim i go wanpela mausman bilong gavman long ol haiden, i spik, Yupela bung wantaim na kam birua long em, na kirap long go pait.
Long wanem, harim, Mi bai mekim yu liklik namel long ol haiden, na namel long ol man, ol bai tingim yu olsem yu samting nating.
Strong bilong yu long mekim ol man i pret nogut tru i bin giamanim yu, na hambak pasin bilong bel bilong yu, O yu husat i stap insait long hul bilong ston, husat i holim ples antap bilong liklik maunten. Maski yu ken wokim haus pisin bilong yu antap olsem igal, Mi bai bringim yu i kam daun long dispela ples, BIKPELA i tok.
Na tu Idom bai stap wanpela ples i stap nating. Olgeta wan wan husat i go klostu long en bai kirap nogut, na ol bai wokim nois bilong daunim long olgeta bikpela sik bilong en.
Wankain olsem long bagarap bilong Sodom na Gomora, na ol biktaun i stap klostu long ol, BIKPELA i tok, bai i no gat man i stap yet long dispela hap, na tu bai i no gat wanpela pikinini man bilong man i stap long en.
Lukim, em bai kam antap olsem wanpela laion i kam long taim Jordan i solap i birua long ples strongpela lain i stap long en. Tasol wantu Mi bai mekim em ranawe long em. Na husat i stap wanpela man Mi makim, husat Mi ken makim em long bosim em? Long wanem, husat i wankain olsem Mi? Na husat bai makim taim long Mi? Na husat i dispela wasman bilong sipsip husat bai sanap long ai bilong Mi?
Olsem na harim tok helpim bilong BIKPELA, dispela Em i bin kisim i birua long Idom. Na harim ol as bilong wok bilong Em, long Em i bin wokim tingting i birua long ol i man i stap long Timan. Tru tumas, las bilong dispela lain sipsip bai pulim ol i kam ausait. Tru tumas, Em bai mekim ol ples bilong ol long stap nating wantaim ol.
Dispela graun i muv long nois bilong pundaun bilong ol, long dispela krai ol i harim nois bilong en insait long Retsi.
Lukim, Em bai kam antap na flai olsem igal, na opim tupela wing bilong Em antap long Bosra. Na long dispela de bel bilong ol strongpela man bilong Idom bai stap olsem bel bilong wanpela meri i pilim ol bikpela pen bilong em bilong karim pikinini.
¶ Long sait bilong Damaskas, Hemat i paul tru, na Arpat. Long wanem, ol i bin harim ol nius nogut. Bel bilong ol i hap i dai. I gat bel hevi i stap long biksi. Em i no inap stap isi.
Damaskas i wok long lusim strong, na tanim em yet bilong ranawe, na pret i bin holimpas em. Taim hevi i krungutim na ol bel hevi i bin kisim em olsem wanpela meri i hatwok long karim pikinini.
Biktaun bilong litimapim God, biktaun bilong amamas tru bilong Mi, i no stap yet olsem wanem!
Olsem na ol yangpela man bilong em bai pundaun long ol rot bilong em, na olgeta man bilong bikpela pait bai ol i rausim olgeta long dispela de, BIKPELA bilong ol ami i tok.
Na Mi bai kirapim wanpela paia long banis bilong Damaskas, na em bai kaikai olgeta ol haus king bilong Ben-hedat.
¶ Long sait bilong Kedar, na long sait bilong ol kingdom bilong Hesor, dispela Nebukadresar king bilong Babilon bai paitim, BIKPELA i tok olsem, Yupela kirap, go antap long Kedar, na kisim kago bilong pait bilong ol man bilong hap is.
Ol haus sel bilong ol na ol lain sipsip bilong ol bai ol i tekewe. Ol bai kisim long ol yet ol banis laplap, na olgeta sospen samting bilong ol, na ol kemel bilong ol. Na ol bai krai i go long ol, Pret i stap long olgeta wan wan sait.
Ranawe, karim yu yet longwe tru, stap dip, O yupela man i stap long Hesor, BIKPELA i tok. Long wanem, Nebukadresar, king bilong Babilon, i bin kisim tok helpim i birua long yupela, na em i bin kirapim wanpela tingting i birua long yupela.
Kirap, karim yupela yet long kantri i gat bikpela mani samting, dispela i stap na i no gat wari, BIKPELA i tok, husat i no gat ol dua bilong banis o ol ba, husat i stap ol yet.
Na ol kemel bilong ol bai stap wanpela prais bilong pait, na ol planti bulmakau tru bilong ol wanpela kago bilong pait. Na Mi bai brukim nabaut long olgeta win ol lain husat i stap long ol las hap kona. Na Mi bai bringim bikpela hevi bilong ol i kam long olgeta sait, BIKPELA i tok.
Na Hesor bai stap wanpela ples bilong ol dregon, na wanpela ples i stap nating oltaim oltaim. Bai i no gat man bilong stap long dispela hap, o wanpela pikinini man bilong man bilong stap long en.
¶ Tok bilong BIKPELA i kam long profet Jeremaia i birua long Ilam long stat bilong taim Sedekaia, king bilong Juda, i bosim kingdom, i spik,
BIKPELA bilong ol ami i tok olsem, Lukim, Mi bai brukim banara bilong Ilam, nambawan hap bilong strong bilong ol.
Na antap long Ilam Mi bai bringim fopela win i kam long fopela hap bilong heven, na Mi bai brukim ol nabaut i go long olgeta dispela win. Na bai i no gat wanpela kantri we ol man Mi tromoi ausait bilong Ilam bai i no inap kam.
Long wanem, Mi bai mekim Ilam long wari planti long ai bilong ol birua bilong ol, na long ai bilong ol husat i painim laip bilong ol. Na Mi bai bringim samting nogut antap long ol, yes, strongpela belhat bilong Mi, BIKPELA i tok. Na Mi bai salim bainat i bihainim ol, inap long taim Mi bin kaikai ol olgeta.
Na Mi bai putim sia king bilong Mi long Ilam, na Mi bai bagarapim king na ol hetman olgeta long dispela ples, BIKPELA i tok.
Tasol em bai kamap olsem long ol de bihain, long Mi bai bringim gen kalabus bilong Ilam, BIKPELA i tok.