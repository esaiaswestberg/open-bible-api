¶ Dispela tok i kam long Jeremaia long BIKPELA, taim king Sedekaia i salim Pasur, pikinini man bilong Malkaia, na Sefanaia, pikinini man bilong pris Measeaia long em, i spik,
Askim, mi askim yu plis, long BIKPELA long helpim mipela. Long wanem, Nebukadresar, king bilong Babilon, i wokim bikpela pait i birua long mipela. Sapos i stap olsem long BIKPELA i laik mekim long mipela bilong bihainim olgeta wok bilong Em i winim tingting, inap long em i ken lusim mipela na go.
Nau Jeremaia i tokim ol, Yupela bai tokim Sedekaia olsem,
God BIKPELA bilong Isrel i tok olsem, Lukim, Mi bai tanim bek ol dispela samting bilong pait bilong bikpela pait i stap long ol han bilong yupela, we yupela i pait birua wantaim ol long king bilong Babilon, na ol lain Kaldia, husat i pasim biktaun bilong yupela ausait long ol banis, na Mi bai bungim ol insait long namel bilong dispela biktaun.
Na Mi yet bai pait birua long yupela wantaim wanpela han i op na wantaim wanpela strongpela han, yes, long belhat, na long belhat nogut tru, na long bikpela belhat tru.
Na Mi bai paitim ol man i stap long dispela biktaun, man na animal wantaim. Ol bai dai long wanpela bikpela sik nogut.
Na bihain long en, BIKPELA i tok, Mi bai givim Sedekaia, king bilong Juda, na ol wokboi bilong en, na ol manmeri, na kain lain i stap yet long dispela biktaun bihain long sik nogut, na long bainat, na long bikpela taim hangre, i go long han bilong Nebukadresar, king bilong Babilon, na i go long han bilong ol birua bilong ol, na long han bilong ol husat i painim laip bilong ol. Na em bai paitim ol wantaim sap bilong bainat. Em bai i no inap soim sori long ol, o gat sori, o gat pasin sori.
¶ Na long ol dispela manmeri yu bai tok, BIKPELA i tok olsem, Lukim, Mi putim long ai bilong yu rot bilong laip, na rot bilong dai.
Em husat i stap yet long dispela biktaun bai dai long bainat, na long bikpela taim hangre, na long sik nogut. Tasol em husat i go ausait, na go long han bilong ol lain Kaldia husat i pasim biktaun bilong yupela, em bai stap laip, na laip bilong em bai stap long em olsem wanpela prais bilong pait.
Long wanem, Mi bin putim pes bilong Mi i birua long dispela biktaun bilong mekim nogut, na i no bilong mekim gutpela, BIKPELA i tok. Mi bai givim dispela long han bilong king bilong Babilon, na em bai kukim dispela wantaim paia.
Na long sait bilong hauslain bilong king bilong Juda, tok, Yupela harim tok bilong BIKPELA.
O hauslain bilong Devit, BIKPELA i tok olsem, Mekim kot long moning, na kisim bek em husat ol i kisim kago bilong pait bilong em i kam ausait long han bilong man bilong givim hevi, nogut belhat nogut tru bilong Mi i go ausait olsem paia na kuk inap long i no gat wanpela i ken kilim paia i dai, bilong tingim pasin nogut bilong ol wok bilong yupela.
Lukim, Mi birua long yupela, O lain i stap long ples daun, na ston bilong ples stret, BIKPELA i tok, husat i tok, Husat bai kam daun na birua long mipela, o husat bai kam insait long ol hap bilong stap bilong mipela?
Tasol Mi bai wokim mekim save long yupela bilong bihainim kaikai bilong ol wok bilong yupela, BIKPELA i tok. Na Mi bai kirapim wanpela paia insait long bikbus bilong en, na em bai kaikai olgeta olgeta samting raun nabaut long en.