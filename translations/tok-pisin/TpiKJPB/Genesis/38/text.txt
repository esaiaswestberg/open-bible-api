¶ Na long dispela taim em i kamap olsem, Juda i lusim ol brata bilong en na i go daun. Na em i tanim i go long wanpela man Adulam, husat nem bilong en em Hira.
Na Juda i lukim long dispela hap wanpela pikinini meri bilong wanpela man Kenan, husat nem bilong en em Sua. Na em i kisim em, na em i go long em.
Na em i kisim bel, na karim pikinini man. Na em i kolim nem bilong em Er.
Na em i kisim bel gen, na i karim pikinini man. Na em i kolim nem bilong em Onan.
Na gen yet em i kisim bel, na i karim pikinini man. Na em i kolim nem bilong em Sela. Na em i stap long Kesip, taim em i karim em.
Na Juda i kisim meri long givim long Er, namba wan pikinini bilong en. Nem bilong em i Temar
Na Er namba wan pikinini bilong Juda, em i man nogut long ai bilong BIKPELA. Na BIKPELA i kilim em i dai.
Na Juda i tokim Onan, Go insait long meri bilong brata bilong yu, na maritim em, na kirapim pikinini kaikai long brata bilong yu.
Na Onan i save long dispela pikinini kaikai i no inap bilong em. Na em i kamap olsem, taim em i insait long meri bilong brata bilong em, long em i kapsaitim dispela long graun, nogut long em i ken givim pikinini kaikai long brata bilong em.
Na dispela samting em i mekim, em i givim bel hevi long BIKPELA. Olsem na Em i kilim em i dai tu.
Olsem na Juda i tokim Temar, tambu pikinini meri bilong en, Yu meri man bilong en i dai pinis, na yu stap olsem long haus bilong papa bilong yu, inap Sela, pikinini man bilong mi, i kamap bikpela. Long wanem, em i tok, Nogut em i dai pinis tu, olsem ol brata bilong en. Na Temar i go na i sindaun long haus bilong papa bilong en.
¶ Na long taim taim i ran, pikinini meri bilong Sua, meri bilong Juda, i dai pinis. Na Juda i kisim bel isi, na go long Timnat long ol wokman bilong em i katim gras bilong sipsip, em na pren bilong en man Adulam Hira.
Na ol i tokim Temar, i spik, Lukim tambu papa bilong yu i go long Timnat bilong katim gras bilong ol sipsip bilong em.
Na em i rausim ol klos bilong meri man bilong em i dai pinis. Na em i karamapim pes bilong en long laplap, na i karamapim bodi bilong em yet. Na em i go sindaun long wanpela ples klia, em i stap arere long rot i go long Timnat. Long wanem, em i lukim, Sila i kamap bikpela pinis, tasol ol i no givim em long em bilong i stap meri bilong em.
Taim Juda i lukim em, em i ting em i pamuk meri. Bilong wanem, em i karamapim pes bilong en.
Na em i tanim i go long em arere long rot. Na em i tok, Kaman. Mi askim plis long yu long yu mas larim mi i slip wantaim yu. (Long wanem, em i no save, em tambu pikinini meri bilong en.) Na meri i tok, Bai yu givim mi wanem samting, na bai yu ken slip wantaim mi?
Na Juda i tok, Bai mi salim i kam long yu wanpela pikinini bilong lain meme. Na meri i tok, Bai yu givim mi wanpela mak bilong promis, inap long yu salim em i kam, a?
Na em i tok, Bai mi givim wanem mak bilong promis long yu? Na em i tok, Samting bilong putim mak bilong yu, na ol paspas bilong yu, na wokabaut stik bilong yu i stap long han bilong yu. Na Juda i givim ol dispela long em. Na em i slip wantaim em. Na em i kisim bel long em.
Na meri i kirap na lusim em i go. Na em i rausim laplap bilong pes long em. Na em i pasim ol klos bilong meri man bilong em i dai pinis.
Na Juda i salim dispela pikinini meme long han bilong pren bilong em, dispela man Adulam, bilong kisim makmak bilong em long han bilong dispela meri. Tasol em i no lukim em.
Na em i askim ol man bilong dispela ples, i spik, Dispela pamuk meri i stap we, husat i bin stap ples klia arere long rot? Na ol i tok, I no gat pamuk meri long dispela ples.
Na em i go bek long Juda na tok, Mi no inap lukim em. Na tu ol man bilong dispela ples i tok, I no gat pamuk meri long dispela ples.
Na Juda i tok, Larim meri i kisim ol dispela i go long em. Nogut yumi sem. Lukim, mi salim dispela pikinini meme i go, na yu no bin lukim em.
¶ Na em i kamap olsem, klostu tripela mun i go pinis, na ol i tokim Juda, i spik, Temar, tambu pikinini meri bilong yu, i bin mekim pasin pamuk. Na tu, lukim, em i gat bel long dispela pasin pamuk. Na Juda i tok, Bringim em i kam, na ol i ken kukim em.
Na taim ol i bringim em i kam, em i salim tok long tambu papa bilong en, i spik, Mi gat bel long man, ol dispela samting i bilong em. Na em i tok, Mi askim plis long yu long mas save ol dispela i bilong husat. Dispela samting bilong putim mak, na ol paspas, na wokabaut stik, ol i bilong husat.
Na Juda i tok yes long ol dispela i bilong em. Na em i tok, Stretpela pasin bilong em i winim stretpela pasin bilong mi. Bilong wanem, mi no givim em long Sila, pikinini man bilong mi. Na Juda i no slip moa wantaim em gen.
Na em i kamap olsem, long taim em i hatwok long karim pikinini, lukim, tupela pikinini i stap long bel bilong en.
Na em i kamap olsem, taim em i hatwok long karim pikinini, long wanpela i putim han bilong em i kam ausait. Na meri bilong helpim ol meri i karim pikinini i kisim na pasim wanpela skalet tret long han bilong em, i spik, Dispela i kam ausait pastaim.
Na em i kamap olsem, taim pikinini i pulim han bilong en i kam bek, lukim, brata bilong en i kamaut. Na meri bilong helpim i tok, Olsem wanem yu kamaut? Dispela pasin bilong brukim lain i stap long yu. Olsem na ol i kolim nem bilong em Fares.
Na bihain brata bilong em i kamaut. Na dispela skalet tret i stap long han bilong em. Na ol i kolim nem bilong em Sara.