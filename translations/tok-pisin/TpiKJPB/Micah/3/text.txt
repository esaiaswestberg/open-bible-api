¶ Na mi tok, Harim, mi askim yupela plis, O ol het bilong Jekop, na yupela ol hetman bilong hauslain bilong Isrel. Ating i yes long em i bilong yupela bilong save long kot?
Em yupela husat i hetim gutpela pasin, na laikim tru pasin nogut. Em yupela husat i pulim i go skin bilong ol i lusim ol, na mit bilong ol i lusim ol bun bilong ol.
Em yupela husat tu i kaikai mit bilong ol manmeri bilong mi, na katim skin i lusim mit bilong ol. Na ol i brukim ol bun bilong ol, na katkatim ol long planti hap hap, olsem bilong putim long sospen, na olsem mit insait long bikpela sospen.
Nau bai ol i krai i go long BIKPELA, tasol Em bai i no inap harim ol. Yes, Em bai haitim pes bilong Em long ol long dispela taim, olsem ol yet i bin wokabaut nogut long ol samting ol i mekim.
BIKPELA i tok olsem long sait bilong ol profet husat i mekim ol lain manmeri bilong mi long lusim rot, husat i kaikaim wantaim ol tit bilong ol, na singaut, Bel isi. Na em husat i no putim samting i go long maus bilong ol, yes, ol i redim bikpela pait i birua long Em.
Olsem na nait bai stap long yupela, inap long yupela bai i no gat wanpela driman samting. Na em bai stap tudak long yupela, inap long yupela bai i no inap mekim wok glasman. Na san bai go daun antap long ol profet, na dispela de bai stap tudak antap long ol.
Nau bai ol sia i stap sem, na ol glasman i paul tru. Yes, olgeta bai karamapim ol lip bilong maus bilong ol. Long wanem, i no gat bekim i kam long God.
¶ Tasol tru tumas, mi pulap long pawa long Spirit bilong BIKPELA, na long kot, na long strong, bilong tokaut i go long Jekop long pasin bilong em bilong kalapim lo, na long Isrel long sin bilong em.
Harim dispela, mi askim yupela plis, yupela ol het bilong hauslain bilong Jekop, na ol hetman bilong hauslain bilong Isrel, husat i ting kot i sting olgeta, na paulim olgeta stretpela kot tru.
Ol i wokim Saion i go antap wantaim blut, na Jerusalem wantaim sin nogut.
Ol het bilong en i jasim bilong kisim pe, na ol pris bilong en i skulim bilong kisim pe, na ol profet bilong en i mekim wok glasman bilong kisim mani. Yet bai ol i lindaun antap long BIKPELA, na tok, Ating i yes long BIKPELA i stap namel long mipela? I no gat wanpela samting nogut i ken kam antap long mipela.
Olsem na bai ol i brukim Saion olsem wanpela bikpela gaden bilong tingim yupela, na Jerusalem bai kamap ol hip, na maunten bilong dispela haus olsem ol ples antap bilong bikbus.