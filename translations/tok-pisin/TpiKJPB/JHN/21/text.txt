¶ Bihain long ol dispela samting Jisas i soim em yet gen long ol disaipel long biksi Taibirias. Na long dispela pasin em i soim em yet.
I gat i stap wantaim, Saimon Pita, na Tomas husat ol i kolim Didimas, na Nataniel bilong Kena insait long Galili, na ol pikinini man bilong Sebedi, na tupela arapela bilong ol disaipel bilong em.
Saimon Pita i tokim ol, Mi go bilong painim pis. Ol i tokim em, Mipela tu i go wantaim yu. Ol i go ausait, na go insait long wanpela sip wantu. Na dispela night ol i no kisim wanpela samting.
Tasol taim moning i kam nau, Jisas i sanap long nambis. Tasol ol disaipel i no save long dispela em i Jisas.
Nau Jisas i tokim ol, Ol pikinini, yupela i gat sampela kaikai? Ol i bekim tok long em, Nogat.
Na em i tokim ol, Tromoi umben long han sut sait bilong sip, na yupela bai painim pinis. Olsem na ol i tromoi umben, na nau ol i no inap long pulim dispela i kam, long wanem, ol pis i planti tru.
Olsem na dispela disaipel husat Jisas i laikim tru i tokim Pita, Em Bikpela. Nau taim Saimon Pita i harim long em i Bikpela, em i pasim saket bilong man bilong kisim pis bilong em i go long em, (long wanem, em i skin nating,) na em i bin tromoi em yet long biksi.
Na ol arapela disaipel i kam long wanpela liklik sip. (Long wanem, ol i no stap longwe long nambis, tasol samting olsem 200 kyubit,) na pulim umben wantaim ol pis.
Nau long taim stret long ol i kam long nambis, ol i lukim wanpela paia bilong ol sakol long dispela hap, na pis i slip antap long en, na bret.
Jisas i tokim ol, Bringim bilong ol dispela pis yupela i bin kisim nau.
Saimon Pita i go antap, na pulim umben long nambis i pulap long ol bikpela pis, 153. Na maski olgeta i planti olsem, yet umben i no bruk.
Jisas i tokim ol, Kam na kaikai. Na i no gat wanpela bilong ol disaipel i laik askim em, Yu husat? taim ol i save long em i Bikpela.
Nau Jisas i kam, na kisim bret, na givim ol, na pis wankain olsem.
Nau dispela em i namba tri taim long Jisas i soim em yet long ol disaipel bilong em, bihain long em i kirap bek long dai.
¶ Olsem tasol taim ol i bin kaikai pinis, Jisas i tokim Saimon Pita, Saimon, pikinini man bilong Jonas, yu laikim mi tru moa long ol dispela? Em i tokim em, Yes, Bikpela. Yu save long mi laikim yu tru. Em i tokim em, Givim kaikai long ol pikinini sipsip bilong mi.
Em i tokim em gen namba tu taim, Saimon, pikinini man bilong Jonas, yu laikim mi tru? Em i tokim em, Yes, Bikpela. Yu save long mi laikim yu tru. Em i tokim em, Givim kaikai long ol sipsip bilong mi.
Em i tokim em namba tri taim, Saimon, pikinini man bilong Jonas, yu laikim mi tru? Pita i gat bel hevi, bilong wanem, em i tokim em namba tri taim, Yu laikim mi tru? Na em i tokim em, Bikpela, yu save long olgeta samting. Yu save long mi laikim yu tru. Jisas i tokim em, Givim kaikai long ol sipsip bilong mi.
Tru tumas, tru tumas, mi tokim yu, Taim yu bin stap yangpela, yu bin pasim nabaut namel bilong yu yet, na wokabaut long wanem hap we yu gat laik. Tasol taim yu bai stap lapun, yu bai stretim tupela han bilong yu i go ausait, na narapela bai pasim nabaut namel bilong yu, na karim yu long wanem hap we yu no gat laik.
Em i tokim dispela, bilong mekim klia long wanem kain dai em bai givim glori long God long en. Na taim em i bin toktok long dispela, em i tokim em, Bihainim mi.
¶ Nau Pita, taim em i tanim nabaut, i lukim dispela disaipel husat Jisas i laikim tru i bihainim ol, husat tu i bin lindaun long bros bilong em long apinun kaikai, na tok, Bikpela, em i husat husat bai putim yu long han bilong birua?
Taim em i lukim em Pita i tokim Jisas, Bikpela, na dispela man bai mekim wanem?
Jisas i tokim em, Sapos mi gat laik long em i stap yet inap long mi kam, dispela em i wanem samting bilong yu? Yu bihainim mi.
Nau dispela tok i go ausait namel long ol brata, long dispela disaipel bai i no inap dai. Tasol Jisas i no tokim em, Em bai i no inap dai, tasol, Sapos mi gat laik long em i ken stap yet inap long mi kam, dispela em i wanem samting long yu?
Dispela em dispela disaipel husat i tokaut klia long ol dispela samting, na raitim ol dispela samting. Na yumi save long testimoni bilong em em i tru.
Na i gat planti arapela ol samting tu, dispela Jisas i mekim, long dispela, sapos ol i ken raitim ol olgeta wan wan, mi ting olsem, yes, long dispela graun em yet bai i no inap long holim ol buk ol i mas raitim. Amen.