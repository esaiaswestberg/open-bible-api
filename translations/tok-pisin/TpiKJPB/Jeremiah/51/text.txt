¶ BIKPELA i tok olsem, Lukim, Mi bai kirapim i birua long Babilon, na i birua long ol husat i stap insait long namel bilong ol husat i kirap i birua long Mi, wanpela win bilong bagarapim olgeta.
Na Mi bai salim long Babilon ol man bilong wokim win, inap long ol i ken wokim win long em, na ol bai mekim hap bilong em emti. Long wanem, long de bilong trabel ol bai stap birua long em raun nabaut.
I birua long em husat i taitim, larim man bilong sutim banara taitim banara bilong em, na i birua long em husat i litimapim em yet long strongpela siot bilong pait bilong em. Na yupela i no ken soim sori long ol yangpela man bilong em. Yupela mas bagarapim ami bilong em olgeta.
Ol lain ol i kilim i dai bai pundaun olsem long hap bilong ol lain Kaldia, na ol husat spia i sutim namel olgeta, long ol rot bilong em.
Long wanem, God i no bin givim baksait long Isrel, o Juda long God bilong em, BIKPELA bilong ol ami. Maski hap bilong ol i pulap wantaim sin i birua long Man Holi bilong Isrel.
Ranawe ausait long namel bilong Babilon, na olgeta wan wan man i mas kisim bek tewel bilong em. Ol i no ken rausim yu olgeta insait long sin nogut bilong em. Long wanem, dispela em i taim bilong bekim pe nogut bilong BIKPELA. Em bai wokim tru wanpela bekim pe long em.
Babilon i bin stap wanpela kap gol long han bilong BIKPELA, dispela i mekim olgeta dispela graun i spak. Ol kantri i bin dringim long wain bilong em. Olsem na olgeta kantri i longlong.
Babilon i pundaun wantu na i bagarap olgeta. Singaut sori bilong tingim em. Kisim marasin bilong helpim pen bilong em, sapos i stap olsem long i gat rot long oraitim em.
Mipela gat laik long oraitim Babilon, tasol em i no orait. Givim baksait long em, na larim yumi olgeta wan wan i go long kantri bilong em yet. Long wanem, kot bilong em i go inap long heven, na stap antap, yes, inap long ol skai.
BIKPELA i bin bringim stretpela pasim bilong yumi i kam ausait. Kam, na larim yumi tokaut insait long Saion long wok bilong BIKPELA, God bilong yumi.
Mekim ol spia i lait. Bungim ol plang. BIKPELA i bin kirapim spirit bilong ol king bilong ol lain Mid. Long wanem, plen bilong En i birua long Babilon, bilong bagarapim dispela olgeta. Bilong wanem, dispela em i bekim pe nogut bilong BIKPELA, dispela bekim pe nogut bilong tempel bilong Em.
Sanapim plak antap long ol banis bilong Babilon, mekim dispela was i strong, sanapim ol wasman, redim ol lain bilong wet hait. Long wanem, BIKPELA i bin kamapim plen na mekim wantaim dispela samting Em i tok birua long ol man i stap long Babilon.
O yu husat i stap antap long planti ol wara, pulap tru wantaim ol samting i dia tru, pinis bilong yu i kamap pinis, na skel bilong pasin mangal bilong yu.
BIKPELA bilong ol ami i bin wokim strongpela promis long nem bilong Em Yet, i spik, Tru tumas, Mi bai pulimapim yu wantaim ol man, olsem wantaim ol katapila. Na ol bai litimapim wanpela singaut i birua long yu.
Em i bin wokim dispela graun wantaim pawa bilong Em, Em i bin strongim dispela graun wantaim save tru bilong Em, na Em i bin opim heven i go ausait wantaim gutpela save bilong Em.
Taim Em i toktok long nek bilong Em, i gat wanpela nois bilong planti wara tru long ol heven. Na Em i mekim ol smok wara long go antap long ol las hap bilong dispela graun. Em i wokim lait bilong klaut wantaim ren, na bringim win i kam ausait long ol samting i dia tru bilong Em.
Olgeta wan wan man i olsem animal long save bilong em. Olgeta wan wan man bilong kukim ain i paul tru long piksa god ol i sapim. Long wanem, piksa god ain bilong em em i giaman samting, na i no gat win bilong maus insait long ol.
Ol i samting nating, wok bilong ol samting i rong. Long taim bilong Mi long kam lukim ol, ol bai dai olgeta.
Hap skel bilong Jekop i no olsem ol. Long wanem, Em i Man bilong wokim olgeta samting. Na Isrel em i dispela stik bilong samting papa i givim pikinini bilong Em. BIKPELA bilong ol ami em i nem bilong Em.
Yu stap akis bilong pait bilong Mi na ol samting bilong bikpela pait. Long wanem, wantaim yu bai Mi brukim long planti hap hap ol kantri, na wantaim yu Mi bai bagarapim ol kingdom olgeta.
Na wantaim yu bai Mi brukim long planti hap hap hos wantaim man i ran antap long en. Na wantaim yu bai Mi brukim long planti hap hap karis na man i ran antap long en.
Wantaim yu tu bai Mi brukim long planti hap hap man wantaim meri. Na wantaim yu bai Mi brukim long planti hap hap lapun na yangpela. Na wantaim yu bai Mi brukim long planti hap hap ol yangpela man na yangpela meri.
Mi bai brukim tu long planti hap hap wantaim yu dispela wasman bilong sipsip wantaim ol lain sipsip bilong em. Na wantaim yu bai Mi brukim long planti hap hap man bilong lukautim gaden na yok bilong ol bulmakau man bilong em. Na wantaim yu bai Mi brukim long planti hap hap ol kepten na ol hetman.
Mi bai bekim long Babilon na long olgeta man i stap long Kaldia olgeta pasin nogut bilong ol, dispela ol i bin mekim long Saion long ai bilong yu, BIKPELA i tok.
Lukim, Mi birua bilong yu, O maunten i bagarapim olgeta, BIKPELA i tok, husat i bagarapim olgeta olgeta dispela graun. Na Mi bai stretim han bilong Mi i go ausait antap long yu, na tantanim yu i go daun i lusim ol ston, na Mi bai mekim yu wanpela maunten i kuk olgeta.
Na ol bai i no inap kisim long yu wanpela ston bilong wanpela kona, o wanpela ston bilong ol as ston. Tasol yu bai stap nating oltaim oltaim, BIKPELA i tok.
Yupela sanapim wanpela plak long dispela hap, winim biugel namel long ol kantri, redim ol kantri long birua long em, singautim i bung wantaim i birua long em ol kingdom bilong Ararat, Mini, na Askenas. Makim wanpela kepten i birua long em. Mekim ol hos long kam antap olsem ol katapila i rap.
Redim i birua long en ol kantri wantaim ol king bilong ol lain Mid, ol kepten bilong en, na olgeta hetman bilong en, na olgeta hap bilong em em i bosim.
Na dispela hap bai guria na pilim bel hevi. Long wanem, olgeta wan wan tingting BIKPELA i wokim bai kamap i birua long Babilon, bilong mekim hap bilong Babilon wanpela ples i stap nating na i no gat man i stap.
Ol strongpela man bilong Babilon i bin tok nogat long pait, ol i bin stap yet long ol ples hait bilong ol. Strong bilong ol i bin fel. Ol i kamap olsem ol meri. Ol i bin kukim ol ples bilong sindaun long en bilong em. Ol ba bilong em i bruk pinis.
Wanpela man bilong karim pas bai ran bilong bungim narapela, na wanpela mausman bai ran bilong bungim narapela, bilong soim king bilong Babilon long biktaun bilong em ol i kisim long wanpela arere,
Na long ol pasis i pas, na ol tiktik ol i bin kukim wantaim paia, na ol man bilong bikpela pait i pret.
Long wanem, BIKPELA bilong ol ami, God bilong Isrel, i tok olsem, Pikinini meri bilong Babilon i olsem wanpela plua bilong klinim wit, em i taim bilong klinim em. Liklik taim yet, na taim bilong kamautim kaikai bilong em bai kamap.
Nebukadresar king bilong Babilon i bin kaikai mi olgeta, em i bin krungutim mi tru, em i bin mekim mi wanpela sospen samting i emti, em i bin daunim mi olsem kaikai olsem wanpela dregon, em i bin pulimapim bel bilong bodi bilong em wantaim ol naispela samting bilong mi, em i bin tromoi mi i go ausait.
Man i stap long Saion bai tok, Pasin pait ol i mekim long mi na long bodi bilong mi i mas stap antap long Babilon. Na Jerusalem bai tok, Na blut bilong mi antap long ol man i stap long Kaldia.
Olsem na BIKPELA i tok olsem, Lukim, Mi bai toktok wantaim strongpela askim long wari bilong yu, na bekim pe nogut bilong helpim yu. Na Mi bai mekim biksi bilong em i kamap drai, na mekim ol wara i sut bilong em i kamap drai.
Na Babilon bai kamap ol hip, wanpela ples bilong sindaun long en bilong ol dregon, na wanpela samting bilong kirap nogut, na wanpela nois bilong daunim, na i no gat man i stap.
Ol bai krai bikpela wantaim olsem ol laion. Ol bai singaut olsem ol pikinini bilong ol laion.
Long hat bilong ol Mi bai wokim ol bikpela kaikai bilong ol, na Mi bai mekim ol i spak, inap long ol i ken wokim amamas tru, na slip wanpela slip i no inap long pinis, na ol i no inap kirap, BIKPELA i tok.
Mi bai bringim ol i kam daun olsem ol pikinini sipsip long bikpela kilim i dai, olsem ol sipsip man wantaim ol meme man.
Ol i kisim pinis Sesak olsem wanem! Na biknem bilong dispela graun olgeta i kirap nogut olsem wanem! Babilon i kamap wanpela samting bilong kirap nogut namel long ol kantri olsem wanem!
Biksi i kamap antap long Babilon. Biksi i karamapim em wantaim ol planti sibruk tru bilong en.
Ol biktaun bilong em i stap wanpela samting i stap nating, wanpela hap i drai, na wanpela ples i no gat man, wanpela hap we i no gat man i stap long en, na tu i no gat wanpela pikinini man bilong man i wokabaut klostu long en.
Mi bai wokim mekim save long Bel insait long Babilon, na Mi bai bringim i kam ausait long maus bilong em dispela samting em i bin daunim olsem kaikai. Na ol kantri bai i no inap ran wantaim moa liklik i go long em. Yes, banis bilong Babilon bai pundaun.
Ol lain manmeri bilong Mi, yupela go ausait long namel bilong em, na yupela olgeta wan wan man i mas kisim bek tewel bilong em long strongpela belhat bilong BIKPELA.
Na nogut bel bilong yupela i hap i dai, na yupela i pret long dispela tok win ol bai harim long dispela hap. Wanpela tok win bai kamap long wanpela yia, na bihain long dispela wantaim long narapela yia bai wanpela tok win i kamap, na pasin pait bai kamap insait long dispela hap, hetman i birua long hetman.
Olsem na, lukim, ol de i kam, long Mi bai wokim kot antap long ol piksa god ol i sapim bilong Babilon. Na olgeta hap bilong em bai paul tru, na olgeta lain ol i kilim i dai bilong em bai pundaun insait long namel bilong em.
Nau heven na dispela graun, na olgeta samting i stap long en, bai singim song long Babilon. Long wanem, ol lain bilong kisim kago bilong pait bai kam long em long hap not, BIKPELA i tok.
Olsem Babilon i bin mekim i pundaun ol husat ol i kilim i dai bilong Isrel, olsem tasol long Babilon ol lain ol i kilim i dai bilong olgeta dispela graun bai pundaun.
Yupela husat i bin ranawe pinis long bainat, go long hap, no ken sanap isi. Holim tingting long BIKPELA longwe, na larim Jerusalem i kam gen insait long tingting bilong yupela.
Mipela i paul tru, bilong wanem, mipela bin harim tok bilong givim sem. Sem i bin karamapim ol pes bilong mipela. Long wanem, ol ausait man i kam insait long rum holi bilong haus bilong BIKPELA.
Olsem na, lukim, ol de i kam, BIKPELA i tok, long Mi bai wokim kot antap long ol piksa god ol i sapim bilong em. Na long olgeta hap bilong em ol man i kisim bagarap bai krai long pen.
Maski Babilon i ken kalap i go antap long heven, na maski em i ken strongim dispela antap bilong strong bilong em, yet long Mi ol lain bilong kisim kago bilong pait bai kam long em, BIKPELA i tok.
Wanpela nois bilong wanpela krai i kam long Babilon, na bikpela bagarap olgeta i kam long hap bilong ol lain Kaldia.
Bilong wanem, BIKPELA i bin kisim kago bilong pait bilong Babilon, na bagarapim olgeta ausait long em dispela bikpela nek. Taim ol sibruk bilong em i krai bikpela olsem ol bikpela wara, wanpela nois bilong nek bilong ol i toktok.
Bilong wanem, man bilong kisim kago bilong pait i kam antap long em, yes, antap long Babilon, na ol i kisim ol strongpela man bilong em. Olgeta wan wan banara bilong ol i bruk. Long wanem, tru tumas, God BIKPELA bilong bekim pe bai bekim pe.
Na Mi bai mekim ol hetman bilong em spak, na ol saveman bilong em, ol kepten bilong em, na ol hetman bilong em, na ol strongpela man bilong em. Na ol bai slip wanpela slip i no inap pinis, na ol i no inap kirap, King i tok, husat nem bilong En em BIKPELA bilong ol ami.
BIKPELA bilong ol ami i tok olsem, Ol banis bilong Babilon i gat bikpela brait bai bruk olgeta, na ol dua bilong banis antap bilong em bai ol i kukim wantaim paia. Na ol manmeri bai hatwok nating, na ol manmeri insait long paia, na ol bai stap les tru.
¶ Dispela tok profet Jeremaia i tok strong long Serea, pikinini man bilong Neraia, pikinini man bilong Masea, taim em i go wantaim Sedekaia, king bilong Juda, long Babilon long namba foa yia bilong em i bosim kingdom. Na dispela Serea em i wanpela hetman bilong stap isi.
Olsem na Jeremaia i raitim long wanpela buk olgeta samting nogut i mas kam antap long Babilon, yes, olgeta dispela toktok long em i raitim i birua long Babilon.
Na Jeremaia i tokim Serea, Taim yu kam long Babilon, na yu bai lukim, na yu bai ritim olgeta dispela toktok,
Nau bai yu tok, O BIKPELA, Yu bin toktok birua long dispela ples, bilong rausim em olgeta, inap long bai i no gat wanpela bilong stap yet long en, man o animal, tasol long dispela bai stap nating oltaim oltaim.
Na em bai stap olsem, taim yu bin mekim wanpela pinis bilong ritim dispela buk, long yu bai pasim wanpela ston long em, na tromoi dispela i go insait long namel bilong wara Yufretis.
Na yu bai tok, Babilon bai go daun isi isi olsem, na em bai i no inap kirap gen long dispela samting nogut Mi bai bringim antap long em. Na ol bai stap les tru. Inap long nau em ol toktok bilong Jeremaia