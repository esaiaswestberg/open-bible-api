¶ Tru tumas, i gat wanpela rot bilong silva, na wanpela ples bilong gol we ol i klinim dispela.
Ol i kisim ain ausait long dispela graun, na bras ol i kukim ausait long ston.
Em i putim wanpela pinis long tudak, na painimaut tru olgeta samting i inap tru, ol ston bilong tudak, na tewel bilong dai.
Tait i bruk ausait long man i stap long en. Yes, ol wara ol lek i lusim tingting long ol. Ol i go drai, ol i go lusim ol man.
Long sait bilong dispela graun, ausait long en kaikai i kamap. Na aninit long en ol i tanim i kam antap samting olsem paia.
Ol ston bilong en em ol ples bilong ol sapaia. Na em i gat das bilong gol.
I gat wanpela liklik rot, dispela i no gat wanpela pisin i save, na dispela ai bilong valtsa i no bin lukim.
Ol pikinini bilong laion i no bin wokabaut antap long en, o laion i strong tru i wokabaut klostu long en.
Em i putim han bilong em ausait antap long ston. Em i kapsaitim ol maunten long ol rop daunbilo bilong ol.
Em i katim ol riva namel long ol ston. Na ai bilong em i lukim olgeta wan wan samting i dia tumas.
Em i pasim ol tait long karamapim olgeta. Na dispela samting i stap hait em i bringim i kam ausait long lait.
Tasol yumi bai lukim save tru we? Na ples bilong gutpela save i stap we?
Man i no save long pe bilong en. Na tu dispela yumi i no inap lukim long hap bilong ol man i stap laip.
¶ Ples daun tru i tok, Em i no stap insait long mi. Na biksi i tok, Em i no stap wantaim mi.
Yumi no inap kisim dispela long gol, na tu bai yumi no inap skelim silva long pe bilong en.
Ol i no inap makim pe bilong en wantaim gol bilong Ofir, wantaim ol oniks i dia tumas, o wantaim sapaia
Gol na kristal i no inap wanmak stret long en. Na senis bilong en bai i no inap kam long ol bilas i dia tumas bilong gol i naispela.
Ol bai i no inap mekim tok liklik long koral, o long ol kiau bilong golip. Long wanem, pe bilong save tru i antap moa long ol rubi.
Topas bilong Itiopia bai i no inap long wanmak stret long en, na tu ol i no inap makim pe bilong en wantaim gol i klin.
¶ Save tru i kam long we nau? Na ples bilong gutpela save i stap we?
Taim yumi luksave olsem em i stap hait long ol ai bilong olgeta samting i stap laip, na God i holimpas klostu i pas long ol pisin bilong skai.
Bagarap olgeta na dai i tok, Mipela bin harim biknem tru bilong en wantaim ol ia bilong mipela.
God i gat gutpela save long rot bilong en, na Em i save long ples bilong en.
Long wanem, Em i lukluk i go long ol las hap bilong dispela graun, na Em i lukim ol samting aninit long heven olgeta,
Bilong wokim dispela hevi bilong ol win. Na Em i skelim ol wara wantaim skel.
Taim Em i wokim wanpela strongpela tokaut bilong tingim ren, na wanpela rot bilong lait bilong klaut bilong klaut i pairap.
Nau Em i bin lukim dispela, na tokaut long en. Em i redim dispela, yes, na painimaut tru dispela.
Na long man Em i tok, Lukim, pret long Bikpela, dispela em i save tru. Na long lusim pasin nogut em i gutpela save.