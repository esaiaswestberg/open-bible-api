¶ Nau man Suak Bildat i bekim, na tok,
Inap long wanem taim bai yu toktok long ol dispela samting? Na inap long wanem taim bai ol toktok bilong maus bilong yu i stap olsem wanpela strongpela win?
Ating God i paulim kot? O ating Man i Gat Olgeta Strong i paulim stretpela kot?
Sapos ol pikinini bilong yu i bin mekim sin i birua long Em, na Em i bin rausim ol i go bilong pasin bilong ol bilong kalapim lo,
Sapos yu gat laik long painim God hariap, na mekim autim askim bilong yu i go long Man i Gat Olgeta Strong,
Sapos yu stap klin na stretpela, tru tumas, nau Em bai kirap long slip bilong helpim yu, na mekim ples bilong stretpela pasin bilong yu long kamap gutpela.
Maski long stat bilong yu i liklik, yet las hap bilong yu bai kamap bikpela moa tru.
¶ Long wanem, askim, mi askim yu plis, long dispela taim bipo, na redim yu yet long painimaut tru bilong ol tumbuna papa long ol.
(Long wanem, yumi stap bilong asde tasol, na yumi no save long wanpela samting, bilong wanem, ol de bilong yumi long dispela graun i wanpela tewel bilong san.)
Ating i yes long ol bai skulim yu, na tokim yu, na kolim sampela toktok i kam ausait long ol bel bilong ol?
Ating pitpit ras i ken go bikpela taim i no gat graun malumalu? Ating pitpit plak i ken go bikpela taim i no gat wara?
Taim dispela i stap yet long grinpela bilong en, na ol i no katim i go daun, em i go drai bipo long olgeta arapela sayor.
Olsem tasol em ol liklik rot bilong olgeta husat i lusim tingting long God. Na hop bilong man bilong tupela maus bai dai olgeta,
Husat hop bilong em bai ol i rausim olgeta, na husat bilip bilong em bai stap wanpela haus bilong spaida.
Em bai lindaun antap long haus bilong em, tasol dispela bai i no inap sanap. Em bai holim dispela strong, tasol dispela i no inap stap yet.
Em i grinpela long ai bilong san, na han diwai bilong em i sutim i go ausait insait long gaden bilong em.
Ol rop daunbilo bilong em i tantanim nabaut long hip, na lukim ples bilong ol ston.
Sapos em i bagarapim em olgeta long ples bilong em, nau dispela bai tok nogat long em, i spik, Mi no bin lukim yu.
Lukim, dispela em i amamas tru bilong rot bilong em, na ausait long dispela graun ol arapela bai kamap bikpela.
¶ Lukim, God bai i no inap rausim i go wanpela man i inap tru, na tu Em bai i no inap helpim ol man i wokim pasin nogut,
Inap long Em i pulimapim maus bilong yu wantaim pasin bilong lap, na tupela lip bilong maus bilong yu wantaim pasin bilong wokim amamas tru.
Ol husat i hetim yu tru bai werim sem olsem klos. Na ples bilong stap bilong ol man nogut bai kamap samting nating.