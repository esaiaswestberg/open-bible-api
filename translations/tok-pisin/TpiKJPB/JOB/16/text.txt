¶ Nau Jop i bekim na tok,
Mi bin harim planti ol kain samting. Yupela olgeta i no gutpela man bilong givim bel isi liklik.
Ating ol toktok nating bai gat wanpela pinis bilong en, o wanem samting i strongim yu inap long yu bekim tok?
Mi tu ken toktok olsem yupela i toktok. Sapos tewel bilong yupela i stap long ples bilong tewel bilong mi, mi ken hipim antap ol toktok i birua long yupela, na seksekim het bilong mi i go long yupela.
Tasol mi bai gat laik strongim yupela wantaim maus bilong mi, na taim tupela lip bilong maus bilong mi i muv, ol i ken mekim bel sori bilong yupela long go daun.
¶ Maski mi toktok, bel sori bilong mi i no go daun. Na maski mi stap isi, em i helpim mi stap isi olsem wanem?
Tasol nau em i bin mekim mi les tru. Yu bin mekim olgeta poroman bilong mi long stap nating olgeta.
Na yu bin pulimapim mi wantaim skin i slek, dispela em i wanpela witnes birua long mi. Na bun nating bilong mi i kirap insait long mi i stap witnes long pes bilong mi.
Em i brukim mi long belhat tru bilong em, husat i hetim mi. Em i kaikaim mi wantaim ol tit bilong em. Birua bilong mi i sapim tupela ai bilong em antap long mi.
Ol i gat laik long bagarapim mi wantaim maus bilong. Ol i bin paitim mi antap long wasket wantaim sem. Ol i bin bungim ol yet wantaim bilong birua long mi.
God i bin givim mi i go long ol man bilong bihainim pasin nogut, na putim mi i go long ol han bilong ol man nogut.
Mi stap isi bipo, tasol em i bin brukim mi long ol hap. Em i bin holimpas mi tu long nek bilong mi, na seksekim mi i go long planti hap hap, na sanapim mi bilong stap mak bilong em.
Ol man bilong sutim banara bilong em i raunim mi raun nabaut, em i brukim stia bilong bel bilong mi long ol hap, na em i no soim sori. Em i kapsaitim i go ausait marasin i pait bilong mi i go antap long graun.
Em i brukim mi wantaim bruk antap long bruk, em i ran antap long mi olsem wanpela traipela man.
Mi bin samapim bek laplap antap long skin bilong mi, na mekim kom bilong mi doti insait long das.
Pes bilong mi i paul wantaim krai tru, na antap long ol laplap bilong ai bilong mi em tewel bilong dai.
¶ Em i no bilong wanpela pasin bilong bagarapim stretpela kot long ol han bilong mi. Na tu, prea bilong mi em i klin.
O graun, no ken karamapim blut bilong mi, na no ken larim krai bilong mi i ken gat wanpela ples.
Nau tu, lukim, witnes bilong mi i stap long heven, na stori tru bilong mi i stap antap tru.
Ol wantok bilong mi i tok bilas bilong semim mi. Tasol ai bilong mi i kapsaitim ol aiwara i go long God.
O sapos wanpela i ken toktok wantaim strongpela askim wantaim God long helpim wanpela man, olsem wanpela man i toktok wantaim strongpela askim bilong helpim man i stap klostu long em!
Taim sampela yia i kam pinis, nau mi bai go long rot we mi no inap kam bek long en.