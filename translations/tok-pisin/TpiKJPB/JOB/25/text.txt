¶ Nau man Suak Bildat i bekim, na tok,
Strong bilong bosim na pret i stap wantaim Em, Em i mekim bel isi insait long ol ples antap bilong Em.
Ating i gat namba liklik bilong ol ami bilong Em? Na antap long husat lait bilong Em i no kirap?
Olsem wanem nau man i ken kamap stretpela wantaim God? O olsem wanem man i ken stap klin husat meri i bin karim?
Lukim, yes, inap long mun, na em i no lait. Yes, ol sta i no klin long ai bilong Em.
Hamas liklik moa man, husat i wanpela liklik snek, na pikinini man bilong man, husat i wanpela liklik snek?