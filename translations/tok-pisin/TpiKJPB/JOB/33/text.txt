¶ Olsem na, Jop, mi askim yu plis, harim ol toktok bilong mi, na harim gut olgeta toktok bilong mi.
Lukim, nau mi bin opim maus bilong mi, tang bilong mi i bin toktok insait long maus bilong mi.
Ol toktok bilong mi bai stap long stretpela pasin bilong bel bilong mi. Na tupela lip bilong maus bilong mi bai kolim save tru klia.
Spirit bilong God i bin wokim mi, na win bilong Man i Gat Olgeta Strong i bin givim mi laip.
Sapos yu ken bekim tok long mi, putim ol toktok bilong yu long lain long ai bilong mi, sanap.
Lukim, bilong bihainim laik tru bilong yu, mi stap long ples bilong God. Mi tu God i wokim ausait long retpela graun.
Lukim, pret nogut tru bilong mi i no inap mekim yu pret, na tu han bilong mi i no inap stap hevi antap long yu.
¶ Tru tumas, yu bin toktok long harim bilong mi, na mi bin harim nek bilong ol toktok bilong yu, i spik,
Mi stap klin na mi no kalapim lo, mi no mekim rong. Na tu i no gat sin nogut insait long mi.
Lukim, Em i painim ol sans long birua long mi, Em i kaunim mi olsem birua bilong Em.
Em i putim tupela lek bilong mi insait long ol diwai i kalabusim hanlek, Em i makim olgeta liklik rot bilong mi.
Lukim, long dispela yu no stap stretpela. Mi bai bekim tok long yu, long God i winim man.
Bilong wanem yu laik pait strong i birua long Em? Long wanem, Em i no mas givim stori gut long wanpela bilong ol samting Em i mekim.
¶ Long wanem, God i toktok wanpela taim, yes, tupela taim, tasol man i no kisim save long dispela.
Insait long wanpela driman, long wanpela driman samting bilong nait, taim slip i dip tru i pundaun antap long ol man, insait long ol hap slip antap long bet,
Nau em i opim ol ia bilong ol man, na pasim tok bilong skul Em i givim ol,
Inap long Em i ken surikim man long as bilong wok Em i gat long ol, na haitim hambak pasin long man.
Em i holimpas tewel bilong em long bikpela hul, na laip bilong em long dai olgeta long bainat.
¶ Man i kisim stik tu wantaim pen antap long bet bilong em, na long planti bun tru bilong em wantaim strongpela pen,
Inap long laip bilong em i ting bret i sting olgeta, na tewel bilong em naispela kaikai.
Hangre i kaikai bodi bilong em olgeta, inap long ol i no inap lukim dispela. Na ol bun bilong em ol man i no lukim i kamap ples klia.
Yes, tewel bilong em i wok long go klostu long matmat, na laip bilong em long ol man bilong bagarapim olgeta.
Sapos i gat wanpela mausman wantaim em, wanpela man bilong tanim tok, wanpela namel long 1,000, bilong soim man stretpela pasin bilong Em,
Nau Em i soim marimari long em, na tok, Kisim bek em long em i no go daun long bikpela hul. Mi bin painim pinis wanpela pe bilong baim bek.
Bodi bilong em bai stap nupela moa long bodi bilong wanpela pikinini. Em bai go bek long ol de bilong em bilong stap yangpela.
Em bai beten i go long God, na Em bai mekim gutpela long em. Na em bai lukim pes bilong Em wantaim amamas tru. Long wanem, Em bai bekim stretpela pasin bilong man i go long em.
Em i lukim ol man, na sapos wanpela i tok, Mi bin mekim sin, na paulim dispela samting i stretpela, na dispela i no helpim mi,
Em bai kisim bek tewel bilong em long i go daun long bikpela hul, na laip bilong em bai lukim lait.
¶ Harim, olgeta dispela samting God i wokim planti taim wantaim man,
Bilong bringim tewel bilong em i kam bek long bikpela hul, bilong kisim lait wantaim lait bilong ol man i stap laip.
Luksave gut, O Jop, harim gut long mi. Pasim maus bilong yu, na mi bai toktok.
Sapos yu gat wanpela samting long toktok, bekim tok long mi. Toktok, long wanem, mi gat laik long mekim yu kamap stretpela.
Sapos nogat, harim gut long mi. Pasim maus bilong yu, na mi bai skulim yu long save tru.