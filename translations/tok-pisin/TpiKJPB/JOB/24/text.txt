¶ Bilong wanem, taim yumi luksave olsem ol taim i no stap hait long Man i Gat Olgeta Strong, ol husat i save long Em i no lukim ol de bilong Em?
Sampela i rausim ol mak bilong graun. Ol i tekewe ol lain sipsip, na ol kaikai bilong ol, wantaim pasin pait.
Ol i ranim i go donki bilong ol pikinini i no gat papa. Ol i kisim bulmakau man bilong meri man bilong em i dai pinis long mak bilong promis.
Ol i tanim ol man i gat nid i go ausait long rot. Ol rabisman bilong dispela graun i haitim ol yet wantaim.
Lukim, olsem ol wail donki bilong ples i no gat man, ol i go ausait long wok bilong ol. Ol i kirap hariap bilong wanpela prais bilong pait. Ples i no gat man i givim kaikai long ol na long ol pikinini bilong ol.
Ol i kamautim, olgeta wan wan, wit samting bilong em long bikpela gaden. Na ol i bungim ol nambawan hap pikinini wain bilong ol man nogut.
Ol i mekim ol man i skin nating long slip olsem taim ol i no gat klos, inap long ol i no gat samting bilong karamapim ol long taim kol.
Ol i kamap wet wantaim ol ren bilong ol maunten, na ol i holimpas ston bikos ol i sot tru long wanpela ples bilong hait.
Ol i pulim ol pikinini i no gat papa i lusim bros, na kisim mak bilong promis bilong ol rabisman.
Ol i mekim em long go skin nating na i no gat klos, na ol i tekewe mekpas long man i hangre,
Husat i wokim wel insait long ol banis bilong ol, na krungutim ol ples bilong krungutim wain bilong ol, na karim pen long nekdrai.
Ol man i wokim krai bilong pen i kam ausait long biktaun, na tewel bilong ol man i kisim bagarap i krai antap. Tasol God i no makim longlong pasin long ol.
¶ Ol i bilong ol husat i bikhet i birua long lait. Ol i no save long ol rot bilong en, o stap long ol liklik rot bilong en.
Man bilong kilim man i dai i kirap wantaim lait bilong kilim i dai rabisman na man i gat nid, na long nait em i olsem wanpela stilman.
Ai tu bilong man bilong bagarapim marit long pamuk pasin i wetim taim tudak i kamap, i spik, I no gat ai bai lukim mi. Na em i senisim pes bilong em.
Long tudak ol i digim i go namel long ol haus, dispela ol i bin makim bilong ol yet long san. Ol i no save long lait.
Long wanem, moning i stap long ol, yes, olsem tewel bilong dai. Sapos wanpela i save long ol, ol i stap long ol pret nogut tru bilong tewel bilong dai.
¶ Em i hariap olsem ol wara. Hap skel bilong ol i stap aninit long kot long dispela graun. Em i no lukim rot bilong ol gaden wain.
Taim drai na hat i kaikai olgeta ol wara bilong ais. Olsem tasol matmat i mekim long ol husat i bin mekim sin.
Bel bilong mama bai lusim tingting long em. Liklik snek bai kaikai switpela long em. Ol man i no inap holim tingting moa long em. Na pasin nogut bai bruk olsem wanpela diwai.
Em i askim nogut long meri husat i no inap karim pikinini. Na em i no mekim gut long meri man bilong em i dai pinis.
Em i pulim tu strongpela man wantaim pawa bilong em. Em i kirap, na i no gat man i save tru long laip bai i stap.
Maski God i makim long em i ken stap orait, we em i malolo long en, yet ol ai bilong Em i stap long ol rot bilong ol.
Ol man i givim biknem long ol liklik taim tasol, tasol ol i go na God i bringim ol i go daunbilo. God bai rausim ol ausait long rot olsem olgeta arapela, na katim ol i go olsem ol antap bilong ol ia bilong wit samting.
Na sapos em i no stap olsem nau, husat bai mekim mi wanpela man bilong giaman, na mekim toktok bilong mi samting nating?