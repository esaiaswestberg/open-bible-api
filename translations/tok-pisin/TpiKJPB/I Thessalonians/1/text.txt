¶ Pol, na Silvanas, na Timotias, i go long sios bilong ol lain Tesalonaika, dispela i stap insait long God Papa na insait long Bikpela Jisas Kraist. Marimari i stap long yupela, na bel isi, i kam long God, Papa bilong yumi, na Bikpela Jisas Kraist.
¶ Mipela i givim tok tenkyu long God olgeta taim long yupela olgeta, taim mipela i kolim nem bilong yupela liklik long ol beten bilong mipela,
Taim mipela i no lusim pasin bilong holim tingting long wok bilong yupela long bilip tru, na hatwok bilong laikim tru, na pasin bilong sanap strong long traim bilong hop long Bikpela bilong yumi Jisas Kraist, long ai bilong God na Papa bilong yumi,
Taim mipela i save, ol brata i stap klostu tru long bel bilong mipela, long God i bin makim yupela.
Long wanem, gutnius bilong yumi i no kam long yupela long tok tasol, tasol tu long pawa, na long Holi Spirit, na long planti strongpela bilip, olsem yupela i save long mipela i stap wanem kain ol man namel long yupela bilong tingim yupela.
¶ Na yupela i bin kamap ol man bilong bihainim mipela, na bilong Bikpela, taim yupela i kisim dispela tok insait long planti hevi, wantaim amamas tru bilong Holi Spirit,
Inap long yupela i stap ol piksa long olgeta husat i bilip long Masedonia na Akea.
Long wanem, long yupela nois bilong tok bilong Bikpela i kam ausait, i no long Masedonia na Akea tasol, tasol tu long olgeta wan wan ples toktok bilong bilip tru bilong yupela i go long God i go nabaut ausait, inap long mipela i no gat nid long toktok long wanpela samting.
Long wanem, ol ol yet i soim bilong mipela wanem kain pasin bilong go insait mipela i gat long yupela, na long yupela i tanim i go long God i lusim ol piksa bilong god giaman olsem wanem, long bihainim God tru i stap laip,
Na long wetim Pikinini Man bilong em i kam long heven, husat em i kirapim long dai, yes Jisas, husat i kisim bek mipela long dispela belhat tru long kamap bihain.