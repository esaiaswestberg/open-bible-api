¶ Yupela harim dispela, O ol pris. Na harim, yupela hauslain bilong Isrel. Na yupela givim ia, O hauslain bilong king. Long wanem, kot i go long yupela, bilong wanem, yupela i bin stap wanpela trap antap long Mispa, na wanpela umben i op antap long Tebor.
Na ol man bilong bikhet i dip tru bilong wokim bikpela kilim i dai, maski Mi bin stap wanpela bilong man hatim ol olgeta.
Mi save long Ifraim, na Isrel i no stap hait long Mi. Long wanem, nau, O Ifraim, yu mekim pasin bilong pamuk meri, na Isrel i kamap doti pinis.
Ol bai i no inap wokim ol wok bilong ol bilong tanim i go long God bilong ol. Long wanem, spirit bilong ol pasin bilong pamuk meri i stap insait long namel bilong ol, n ol i no bin save long BIKPELA.
Na hambak bilong Isrel i bin tokaut long pes bilong em. Olsem na bai Isrel na Ifraim i pundaun long sin nogut bilong ol. Juda tu bai pundaun wantaim ol.
Ol bai go wantaim ol lain sipsip samting bilong ol na wantaim ol lain bulmakau samting bilong ol bilong painim BIKPELA. Tasol ol bai i no inap lukim Em. Em i bin surikim Em Yet long lusim ol.
Ol i bin mekim trik pasin i birua long BIKPELA. Long wanem, ol i bin kamapim ol narakain pikinini. Nau bai wanpela mun i kaikai ol olgeta wantaim ol hap skel bilong ol.
¶ Yupela winim kornet long Gibia, na biugel long Rama. Singaut bikpela long Bet-aven, bihain long yu, O Benjamin.
Ifraim bai stap nating long dispela de bilong hatim. Namel long ol lain bilong Isrel Mi bin mekim ol long save long dispela samting i bai kamap tru.
Ol hetman bilong Juda i wankain olsem ol husat i rausim mak bilong arere. Olsem na Mi bai kapsaitim belhat tru bilong Mi antap long ol olsem wara.
Ifraim i kisim taim na em i bruk long kot, bilong wanem, em i gat laik na wokabaut i bihainim dispela tok strong.
Olsem na bai Mi stap long Ifraim olsem wanpela bataplai bilong nait, na long hauslain bilong Juda olsem sting samting.
Taim Ifraim i lukim sik bilong em, na Juda i lukim bagarap bilong em, nau Ifraim i go long ol lain Asiria, na salim tok long king Jarep. Yet em i no inap long stretim sik bilong yu, o oraitim yu long bagarap bilong yu.
Long wanem, Mi bai stap long Ifraim olsem wanpela laion, na olsem wanpela yangpela laion long hauslain bilong Juda. Mi, yes Mi, bai brukim na go long hap. Mi bai tekewe, na i no gat wanpela bai kisim bek em.
Mi bai go na go bek long ples bilong Mi, inap long taim ol i tok yes long pasin bilong ol bilong bagarapim bel, na painim pes bilong Mi. Long hevi bilong ol, ol bai painim Mi hariap.