¶ Em i gat ripot i kam long olgeta long i gat pamuk pasin i stap namel long yupela, na kain pamuk pasin ol i no kolim olsem liklik namel long ol man i no Ju, inap long wanpela i ken kisim meri bilong papa bilong em.
Na yupela i bikhet, na yupela i no bin soim sori olsem i mobeta, inap long yupela i ken tekewe em husat i bin mekim dispela pasin long namel bilong yupela.
Long wanem, tru tumas, olsem mi no stap wantaim yupela long bodi, tasol mi stap long spirit, mi bin jasim pinis, olsem mi stap wantaim yupela, long sait bilong em husat i bin mekim dispela pasin olsem,
Long nem bilong Bikpela bilong yumi Jisas Kraist, taim yupela i bung wantaim, na spirit bilong mi, wantaim pawa bilong Bikpela bilong yumi Jisas Kraist,
Long givim kain man olsem i go long Seten bilong bagarapim bodi olgeta, inap long God i ken kisim bek spirit bilong em long de bilong Bikpela Jisas.
Taim yupela i glori em i no gutpela. Ating i yes long yupela i save long liklik yis i mekim olgeta hap long i gat yis?
¶ Olsem na klinim i go dispela olpela yis, inap long yupela i ken stap wanpela nupela hap bret, olsem yupela i no gat yis. Long wanem, yes, God i sakrifaisim Kraist, pasova bilong yumi, bilong helpim yumi.
Olsem na larim yumi holimpas dispela bikpela kaikai, i no wantaim olpela yis, o wantaim yis bilong bel nogut long narapela na pasin nogut, tasol wantaim bret i no gat yis bilong trupela bel na tok tru.
¶ Mi bin rait long yupela long wanpela pas long yupela i no ken raun wantaim ol pamuk man,
Tasol i no olgeta wantaim ol pamuk man bilong dispela graun, o wantaim ol man bilong mangal, o ol man bilong pulim samting wantaim pasin nogut, o wantaim ol man bilong lotuim piksa bilong god giaman, long wanem, sapos i olsem, yupela i mas gat nid long go ausait long dispela graun olgeta.
Tasol nau mi bin rait i go long yupela long yupela i no ken raun wantaim, sapos wanpela man husat ol i kolim brata i stap wanpela pamuk man, o man bilong mangal, o man bilong lotuim piksa bilong god giaman, o man bilong daunim tru, o spakman, o man bilong pulim samting wantaim pasin nogut. Wantaim kain man olsem, nogat, no ken kaikai.
Long wanem, mi gat wanem wok long jasim ol tu husat i stap ausait? Ating i yes long yupela i jasim ol husat i stap insait?
Tasol ol husat i stap ausait God i jasim. Olsem na rausim i go long namel long yupela yet dispela man nogut.