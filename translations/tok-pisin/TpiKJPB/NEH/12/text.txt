¶ Nau dispela em ol pris na ol lain Livai husat i go antap wantaim Serubabel, pikinini man bilong Sealtiel, na Jesua, Serea, Jeremaia, Esra,
Amaraia, Maluk, Hatus,
Sekanaia, Rehum, Meremot,
Ido, Gineto, Abaisa,
Miamin, Meadaia, Bilga,
Semea, na Joiarip, Jedea,
Salu, Amok, Hilkaia, Jedea. Ol dispela em i nambawan hetman bilong ol pris na bilong ol brata bilong ol long ol de bilong Jesua.
Na moa tu ol lain Livai, Jesua, Binui, Katmiel, Serebaia, Juda, na Matanaia, husat i gat wok long bosim pasin bilong givim tok tenkyu, em na ol brata bilong em.
Na tu Bakbukaia na Uni, ol brata bilong ol, i pas klostu long ol long ol was.
Na Jesua i kamapim Joiakim, Joiakim tu i kamapim Eliasip, na Eliasip i kamapim Joiada.
Na Joiada i kamapim Jonatan, na Jonatan i kamapim Jadua.
Na long ol de bilong Joiakim ol pris i stap, nambawan hetman bilong ol papa, bilong Serea, Merea, bilong Jeremaia, Hananaia,
Bilong Esra, Mesulam, bilong Amaraia, Jehohanan,
Bilong Meliku, Jonatan, bilong Sebanaia, Josep,
Bilong Harim, Atna, bilong Meraiot, Helkai,
Bilong Ido, Sekaraia, bilong Gineton, Mesulam,
Bilong Abaisa, Sikri, bilong Miniamin, bilong Moadaia, Piltai,
Bilong Bilga, Samua, bilong Semea, Jehonatan,
Na bilong Joiarip, Matenai, bilong Jedea, Usi,
Bilong Salai, Kalai, bilong Amok, Eber,
Bilong Hilkaia, Hasabaia, bilong Jedea, Netanel.
Ol lain Livai long ol de bilong Eliasip, Joiada, na Johanan, na Jadua, ol i raitim olsem ol i nambawan hetman bilong ol papa. Na tu ol pris, i go inap long taim bilong man Persia Darius i bosim kingdom.
Ol pikinini man bilong Livai, nambawan hetman bilong ol papa, ol i raitim long buk bilong ol stori, yes, inap long ol de bilong Johanan, pikinini man bilong Eliasip.
Na nambawan hetman bilong ol lain Livai, Hasabaia, Serebaia, na Jesua, pikinini man bilong Katmiel, wantaim ol brata bilong ol i pas klostu long ol, bilong litimapim nem na bilong givim tok tenkyu, bilong bihainim tok strong bilong Devit, dispela man bilong God, ples wasman i pas klostu long ples wasman.
Matanaia, na Bakbukaia, Obadaia, Mesulam, Talmon, Akup, em ol wasman bilong dua husat i lukautim ples wasman long ol as bilong ol dua bilong banis.
Ol dispela i stap long ol de bilong Joiakim, pikinini man bilong Jesua, pikinini man bilong Josadak, na long ol de bilong nambawan gavman Niemaia, na bilong pris Esra, man bilong rait.
¶ Na long taim makim bilong banis bilong Jerusalem, ol i painim ol lain Livai ausait long olgeta ples bilong ol, bilong bringim ol long Jerusalem, bilong holimpas dispela taim makim wantaim amamas, wantaim ol pasin bilong givim tok tenkyu, na wantaim pasin bilong ol song, wantaim ol simbol, ol kain gita, na wantaim ol hap wantaim.
Na ol pikinini man bilong ol lain bilong singim song i bungim ol yet wantaim, i kam ausait long hap bilong ples stret raun nabaut long Jerusalem, na long ol vilis bilong ol lain Netofa wantaim,
Na tu long hauslain bilong Gilgal, na ausait long ol ples kunai bilong Geba na Asmavet. Long wanem, ol lain bilong singim song i bin wokim bilong ol yet ol vilis raun nabaut long Jerusalem.
Na ol pris na ol lain Livai i klinim ol yet, na klinim ol manmeri, na ol dua bilong banis, na banis.
Nau mi bringim antap ol hetman bilong Juda antap long banis, na makim tupela bikpela lain bilong ol husat i givim tok tenkyu, we wanpela bilong ol i go long han sut sait antap long banis i go long dua bilong banis pekpek.
Na bihain long ol Hosea i go, na namba tu hap bilong ol hetman bilong Juda,
Na Asaraia, Esra, na Mesulam,
Juda, na Benjamin, na Semea, na Jeremaia,
Na sampela bilong ol pikinini man bilong ol pris wantaim ol biugel. Nem bilong ol em Sekaraia, pikinini man bilong Jonatan, pikinini man bilong Semea, pikinini man bilong Matanaia, pikinini man bilong Mikea, pikinini man bilong Sakur, pikinini man bilong Asap.
Na ol brata bilong em, Semea, na Asarel, Milalai, Gilalai, Meai, Netanel, na Juda, Hanani, wantaim ol samting bilong wokim musik bilong Devit, dispela man bilong God, na man bilong rait Esra i go pas long ol.
Na long ai bilong wara i sut dua bilong banis, dispela i pas klostu long ol, ol i go antap long lata bilong biktaun bilong Devit, long ples bilong go antap bilong banis, antap moa long haus bilong Devit, yes, i go inap long dua bilong banis wara i go long hap is.
Na arapela lain bilong ol lain husat i givim tok tenkyu i go pas klostu long ol, na mi bihain long ol, na namba tu hap bilong ol manmeri antap long banis, i lusim arapela sait bilong taua bilong ol ples bilong strongpela paia, yes, i go inap long banis i gat bikpela brait,
Na i lusim ples i antap moa long dua bilong banis Ifraim, na ples i antap moa long olpela dua bilong banis, na ples i antap moa long dua bilong banis pis, na taua bilong Hananel, na taua bilong Mea, yes, i go inap long dua bilong banis sipsip. Na ol i sanap isi long dua bilong banis kalabus.
Olsem tasol tupela lain bilong ol husat i givim tok tenkyu i sanap long haus bilong God, na mi, na namba tu hap bilong ol hetman wantaim mi.
Na ol pris i sanap, Elaiakim, Measeaia, Miniamin, Mikea, Elioenai, Sekaraia, na Hananaia, wantaim ol biugel.
Na Measeaia, na Semea, na Eleasar, na Usi, na Jehohanan, na Malkaisa, na Ilam, na Eser i sanap. Na ol lain bilong singim song i singim song strong, wantaim Jesrahaia, bosman bilong ol.
Na tu long dispela de ol i wokim ofa long ol bikpela sakrifais, na wokim amamas tru. Long wanem, God i bin mekim ol long wokim amamas tru wantaim bikpela amamas tru. Ol maritmeri tu na ol pikinini i wokim amamas tru, inap long amamas tru bilong Jerusalem ol i harim, yes, longwe tru.
¶ Na long dispela taim i gat sampela ol i makim long bosim ol rum bilong ol samting i dia tru, bilong ol ofa, bilong ol namba wan kaikai, na bilong ol namba ten hap, long bungim i go long ol, ausait long ol bikpela gaden bilong ol biktaun, ol hap skel bilong lo bilong ol pris na ol lain Livai. Long wanem, Juda i wokim amamas tru long ol pris na long ol lain Livai husat i wet i stap.
Ol lain bilong singim song na ol wasman bilong dua wantaim i lukautim ples bilong God bilong ol, na ples bilong kamap klin, bilong bihainim tok strong bilong Devit, na bilong Solomon, pikinini man bilong em.
Long wanem, long ol de bilong Devit na Asap bilong bipo i gat ol nambawan hetman bilong ol lain bilong singim song, na ol song bilong litimapim nem na pasin bilong givim tok tenkyu i go long God.
Na olgeta Isrel long ol de bilong Serubabel, na long ol de bilong Niemaia, i givim ol hap skel bilong ol lain bilong singim song na ol wasman bilong dua, olgeta wan wan de hap skel bilong en. Na ol i mekim i kamap holi ol samting holi i go long ol lain Livai. Na ol lain Livai i mekim ol i kamap holi i go long ol pikinini bilong Eron.