¶ Tok lukaut long graun i stap hapsait long ol wara riva bilong Itiopia na ol wing i stap olsem tewel bilong san long ol.
Ol i salim ol mausman bilong ol long bikpela wara. Yes o l i go long wara long ol sip ol i wokim long wanpela strongpela gras i kamap klostu long wara. Ol i tok long ol, Yupela lain bilong karim tok kwiktaim, go long wanpela kantri i bruk nabaut na ol i bin kisim bagarap. Ol i lain manmeri bilong pretim ol arapela long stat bilong ol inap long nau. Em kantri ol arapela i makim graun bilong em na planti manmeri i bin wokabaut bilong daunim em. Na ol wara riva i bin kisim i go graun bilong ol!
Yupela olgeta manmeri bilong dispela graun na i stap long dispela graun, yupela i mas lukluk taim em i litimapim plak antap long ol maunten na yupela i mas harim taim em i winim biugel.
Long wanem BIKPELA i bin tokim mi olsem, Bai Mi kisim malolo na bai Mi stap insait long ples Mi stap long em na tingim na skelim olsem hat bilong i no gat klaut i go long ol sayor, na olsem wanpela klaut bilong tuhat i stap long hatpela taim bilong kamautim kaikai.
Long wanem pastaim long taim bilong kamautim kaikai, taim ai bilong kaikai i stap inap tru na ol pikinini bilong diwai wain i stat long kamap bikpela, em bai katim na rausim ol liklik han bilong diwai long huk bilong katim diwai na tu em bai katim na rausim ol bikpela han bilong diwai.
Ol bai stap yet wantaim bilong ol pisin bilong ol maunten na ol animal bilong graun. Na ol pisin bai kaikai long ol long taim bilong biksan na olgeta animal bai kaikai long ol long taim bilong bikpela kol.
Dispela manmeri i bruk nabaut na ol i bin kisim bagarap. Na ol i lain manmeri bilong pretim ol arapela long stat bilong ol inap long nau. Em kantri ol i bin metaim na ol i bin wokabaut antap long em. Na ol wara riva i bin kisim i go graun bilong ol. Long dispela taim bai ol i bringim presen long BIKPELA bilong bikpela ami. Ol bai bringim presen long dispela ples nem bilong BIKPELA bilong bikpela ami i stap long em, em maunten Saion.