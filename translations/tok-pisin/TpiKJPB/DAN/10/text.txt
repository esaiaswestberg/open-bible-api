¶ Long namba tri yia Sairas i stap king bilong Persia wanpela samting i kamap ples klia long Danyel, ol i kolim nem bilong em Beltesasar, na dispela samting em i tru, tasol dispela taim God i makim em i stap longpela. Na em i gat gutpela save long dispela samting, na em i holim save gut bilong dispela samting olsem driman.
Long ol dispela de mi Danyel i krai sori tripela wik olgeta.
Mi no kaikai ol gutpela bret, na tu mit na wain i no kam insait long maus bilong mi, na tu mi no putim wel long bodi bilong mi long wanpela taim, i go inap long tripela wik olgeta i pinis.
Na long dispela namba 24 de bilong namba wan mun, taim mi stap long arere long dispela bikpela wara riva, nem bilong em i Hidikel,
Long dispela taim mi apim ol ai bilong mi, na mi lukluk, na harim, wanpela man i gat naispela waitpela klos i stap, na em i pasim bel bilong em long naispela gol bilong Ufas.
Bodi bilong em i olsem beril, na pes bilong em i olsem piksa bilong lait bilong klaut, na ol ai bilong em i olsem ol lam bilong paia, na ol han bilong em na ol fut bilong em i olsem kala bilong bras wanpela i bin polisim, na nek bilong ol tok bilong em i olsem nek bilong planti tru manmeri.
Na mi Danyel tasol i lukim dispela samting olsem driman, long wanem ol man i stap wantaim mi ol i no lukim dispela samting olsem driman. Tasol wanpela bikpela guria i kamap long ol, olsem na ol i ranawe long haitim ol yet.
Olsem na mi stap wanpis na mi lukim dispela bikpela samting olsem driman, na i no gat strong i stap moa insait long mi. Long wanem pasin bilong i luk naispela bilong mi i bin tanim insait long mi i kamap pasin bilong i sting long matmat, na strong bilong mi i pinis.
Yet mi harim nek bilong ol tok bilong em, na taim mi harim nek bilong ol tok bilong em, long dispela taim mi stap long wanpela strongpela slip i dai long pes bilong mi, na pes bilong mi i lukim graun.
¶ Na harim, wanpela i putim han long mi, na em i putim mi antap long ol skru bilong lek bilong mi na antap long ol insait bilong ol han bilong mi.
Na em i tok long mi, O Danyel, yu wanpela man bikpela laikim tru i go long en, yu mas save gut long ol tok mi tok long yu, na sanap stret. Long wanem God i salim mi i kam nau long yu. Na taim em i tokim ol dispela tok long mi, mi sanap na guria i stap.
Long dispela taim em i tok long mi, No ken pret Danyel. Long wanem long namba wan de yu bin strongim bel bilong yu long save gut, na long stretim yu yet long pes bilong God bilong yu, long dispela taim ol tok bilong yu i go long ia, na as bilong mi kam em i long ol tok bilong yu.
Tasol dispela hetman bilong kingdom bilong Persia i pasim mi inap long 21 de. Tasol harim, Maikel, wanpela bilong ol bikman bilong ol hetman, i kam long helpim mi, na mi stap long dispela hap wantaim ol king bilong Persia.
Nau mi kam long mekim yu i save gut long wanem samting bai i kamap long ol manmeri bilong yu insait long ol las de, long wanem dispela samting olsem driman i bilong planti de.
Na taim em i tokim ol dispela tok long mi, mi tanim pes bilong mi i go long graun, na mi kamap mauspas.
Na harim, wanpela i luk olsem ol pikinini bilong ol man i putim han long arere bilong maus bilong mi. Long dispela taim mi opim maus bilong mi na mi tok, na mi tok long em husat i sanap long pes bilong mi, O bikman bilong mi, long dispela samting olsem driman ol bel hevi i strong tru i tanim i kam long mi na mi no gat strong.
Long wanem olsem wanem wokboi bilong dispela bikman bilong mi ken i toktok wantaim dispela bikman bilong mi? Long wanem long mi yet, wantu i no gat strong i stap insait long mi, na tu i no gat win i stap yet insait long mi.
Long dispela taim wanpela i kam gen na putim han long mi na em i luk olsem wanpela man, na em i strongim mi.
Na em i tok, O man i kisim bikpela laikim tru, yu no ken pret. Bel isi i stap long yu, yu mas i stap strongpela, yes, stap strongpela. Na taim em i toktok long mi, mi kisim strong, na mi tok, Larim bikman bilong mi i tok, long wanem yu bin strongim mi.
Long dispela taim em i tok, Ating yu no save long wanem as mi kam long yu, a? Na nau bai mi go bek gen long pait wantaim dispela hetman bilong Persia. Na taim mi go olsem, harim, dispela hetman bilong Grisia bai i kam.
Tasol bai mi soim yu dispela samting i stap ples klia long ol rait bilong God i bilong tok tru. Na i no gat wanpela i stap strong wantaim mi long ol dispela samting, Maikel tasol, hetman bilong yupela.