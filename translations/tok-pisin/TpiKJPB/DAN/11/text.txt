¶ Na tu mi, yes mi sanap long kliam na givim strong long em long namba wan yia bilong Darias bilong Mida.
Na nau bai mi soim yu tok i tru. Harim, bai i gat tripela king yet i sanap insait long Persia, na bai namba foa i gat planti mani moa long olgeta arapela. Na long strong bilong em long ol mani samting bilong em, em bai kirapim olgeta i go birua long ol hap bilong Grisia.
Na wanpela strongpela king bai sanap, em bai bosim wantaim bikpela strong, na mekim ol samting bilong bihainim laik bilong em.
Na taim em bai sanap, kingdom bilong em bai i bruk, na bai i bruk i go long fopela win bilong heven, na i no long ol lain bilong em yet i kamap bihain, na tu i no bilong bihainim strong long em i bin stap bos. Long wanem ol bai rausim kingdom bilong em bai ol arapela i narapela long ol lain bilong em i ken kisim dispela.
¶ Na king bilong hap saut bai stap strong, na wanpela hetman bilong em na em bai strong antap long em, na bai bosim hap. Hap em i bosim bai i stap wanpela bikpela hap.
Na long pinis bilong ol yia bai ol i bungim ol yet wantaim. Long wanem pikinini meri bilong king bilong saut bai i kam long king bilong not long wokim wanpela samting bilong wanbel. Tasol dispela meri i no inap holim pawa bilong han, na tu han bilong king bai i no inap sanap . Tasol wanpela bai givim dispela meri i go, na ol lain husat i bin bringim em, na man husat i bin kamap papa bilong meri, na man husat i bin strongim meri insait long ol dispela taim.
Tasol long wanpela han diwai long ol rop diwai bilong meri bai wanpela man i sanap insait long ol samting bilong em, em bai kam wantaim wanpela ami, na bai i go insait long dispela traipela haus ami bilong king bilong not, na bai em i wok birua long ol, na em bai winim ol.
Na tu bai em i karim ol i go kalabus long Isip, em ol god bilong ol, wantaim ol hetman bilong ol, na wantaim ol kap samting i dia tumas bilong silva na bilong gol bilong ol. Na em bai stap olsem sampela moa yia yet long dispela king bilong not.
Olsem na king bilong saut bai kam insait long kingdom bilong em, na em bai go bek long graun bilong em yet.
Tasol ol pikinini man bilong em bai kirap na ol bai bungim wanpela traipela lain bilong ol strongpela ami. Na tru tumas wanpela bai kam, na karamapim olgeta ol, na go hapsait. Long dispela taim em bai kam bek gen, na kirap, yet long bikhaus ami bilong em.
Na dispela king bilong saut bai pilim belhat tru, na em bai kamaut na pait wantaim em, yes wantaim king bilong not. Na em bai sanapim wanpela traipela lain, tasol dispela traipela lain bai stap olsem presen i go insait long han bilong em.
Na taim em i tekewe pinis ol dispela lain, em bai litimapim bel bilong em yet, na em bai tromoi i go daun planti 10 tausen man. Tasol em i no inap kisim strong long dispela.
Long wanem king bilong not bai i kam bek, na bai i sanapim ples klia wanpela lain i bikpela moa long dispela i bin i stap pastaim, na tru tumas em bai i kam bihain long sampela yia wantaim wanpela bikpela ami na wantaim planti mani samting.
Na long ol dispela taim bai planti i sanap birua long king bilong saut. Na tu ol stilman i stilim ol samting bilong ol manmeri bilong yu bai apim ol yet long strongim dispela samting olsem driman, tasol ol bai pundaun.
Olsem na king bilong not bai kam, na wokim i go antap wanpela maunten bilong winim banis, na kisim ol biktaun i gat ol nambawan banis. Na ol ami bilong saut bai i no inap sanap long pait, na tu ol manmeri em i bin makim bai i no inap, na tu bai i no gat strong long sanap long pait.
Tasol man i kam birua long em bai i mekim ol samting bilong bihainim laik bilong em yet, na i no gat wanpela bai sanap long pes bilong em. Na em bai sanap insait long dispela graun i gat glori, em dispela graun em bai pinisim olgeta long han bilong em.
Na tu em bai strongim pes bilong em long i go insait wantaim strong bilong olgeta hap bilong kingdom bilong em, na ol stretpela man wantaim em, na em bai mekim dispela. Na em bai givim em pikinini meri bilong ol meri, na dispela bai bagarapim dispela meri. Tasol bai meri no sanap long sait bilong em, na tu em i no wanbel wantaim em.
Bihain long dispela bai em i tanim pes bilong em i go long ol ailan, na em bai kisim planti. Tasol wanpela hetman, bilong helpim em yet, bai mekim dispela samting i givim sem narapela i bin ofaim i pinis. Em yet i no gat wanpela samting i givim sem na em bai mekim dispela i tanim i go bek long em.
Long dispela taim em bai tanim pes bilong em i go long dispela haus ami bilong graun bilong em yet. Tasol em bai sutim lek na pundaun, na ol i no inap painim em.
Long dispela taim long glori bilong kingdom wanpela man bilong apim ol takis insait bai i sanap insait long graun bilong em. Tasol insait long liklik namba bilong ol de tasol em bai i bagarap, na i no long belhat, na i no long pait.
¶ Na wanpela i sting long ai bai sanap long graun bilong dispela man i bin kisim bagarap, na ol bai i no givim ona bilong kingdom long em. Tasol em bai kam insait long pasin bilong bel isi na kisim dispela kingdom long ol tok gris.
Na long ol han bilong wanpela bikpela tait bai karamapim ol olgeta taim ol i stap long pes bilong em, na ol bai bruk. Yes, dispela hetman bilong kontrak bai bruk tu.
Na bihain long ol i wokim dispela kontrak bilong i stap poroman wantaim em, em bai mekim ol pasin giaman. Long wanem em bai kam antap, na em bai kamap strong wantaim wanpela liklik lain manmeri.
Em bai go insait long ol ples i gat gris i pulap bilong dispela provins long pasin bilong bel isi, na em bai mekim dispela samting ol papa bilong em i no bin mekim, na tu ol papa bilong ol papa bilong em i no bin mekim. Em bai tromoi i go nabaut nabaut namel long ol, ol samting ol i bin kisim long lain birua, na ol samting ol i kisim long ol birua soldia, na ol mani samting bilong ol birua. Yes, na em bai mekim tok hait bilong birua long ol ples bilong ol i strongpela tru, yes long wanpela taim.
Na em bai kirapim pawa bilong em na strongim bel bilong em long birua long king bilong saut wantaim wanpela bikpela ami. Na king bilong saut bai i kirap long pait wantaim wanpela ami i bikpela tru na i strongpela, tasol em bai i no sanap. Long wanem ol bai mekim tok hait i birua long em.
Yes, ol husat i kaikai long hap skel bilong mit bilong em bai bagarapim em olgeta, na ami bilong em bai karamapim olgeta. Na planti bai pundaun daiman.
Na ol bel bilong dispela tupela king bai pas long mekim trabel, na ol i mekim ol tok giaman long wanpela tebol, tasol dispela i no stap gutpela. Long wanem pinis yet bai stap long taim i gat mak long en.
Long dispela taim em bai kambek long graun bilong em wantaim planti mani samting, na bel bilong em bai birua long dispela kontrak i holi, na em bai mekim ol kain kain samting bilong em, na em bai kambek long graun bilong em yet.
Long taim i gat mak long en, em bai kambek, na kam long saut, tasol dispela bai i no wankain olsem dispela taim pastaim, o olsem dispela taim bihain.
Long wanem bai ol sip bilong Kitim i kam birua long em. Olsem na em bai bel hevi, na kambek, na em bai gat bel nogut i birua long dispela kontrak i holi. Na em bai mekim olsem, yes em bai kambek na gat save wantaim ol husat i givim baksait long dispela kontrak i holi.
Na ol ami bai sanap long hap bilong em, na bai ol i givim doti long ples holi bilong strong, na bai tekewe dispela sakrifias bilong olgeta de, na bai ol i putim dispela samting i sting tru long ai bilong God na i mekim olgeta samting i bagarap.
Na ol husat i mekim pasin i nogut tru long birua long dispela kontrak bai em i bagarapim ol long ol tok gris. Tasol ol manmeri husat i save long God bilong ol bai i stap strong, na mekim ol bikpela samting.
Na ol husat i save gut namel long ol manmeri bai i skulim planti. Tasol bai ol i pundaun long bainat, na long lait bilong paia, na long kalabus, na long ol samting ol i save kisim long pinis bilong pait, planti de.
Nau long taim ol bai pundaun, ol bai kisim helpim long liklik helpim. Tasol planti bai holimpas long ol wantaim ol tok gris.
Na sampela bilong ol husat i gat gutpela save bai pundaun, long traim ol, na long klinim ol, na long mekim ol i waitpela, yes inap long taim bilong pinis. Long wanem em i bilong wanpela taim i gat mak long em pinis.
Na king bai mekim ol samting bilong bihainim laik bilong em yet, na em bai litimapim em yet, na mekim em yet i stap bikpela moa antap long olgeta wan wan god, na bai em i tok long ol samting i mekim ol i tingting planti na i birua long God bilong ol god, na em bai stap gutpela i go inap long taim dispela bel nogut bai pinis. Long wanem samting i gat mak pinis long em bai kamap.
Na tu bai em i no save tingim dispela God bilong ol papa bilong em, na tu bai em i no save tingim dispela laik bilong ol meri, na tu em bai no save tingim wanpela god. Long wanem em bai litimapim nem bilong em yet i bikpela moa antap long olgeta samting.
Tasol long ples bilong em bai em i givim ona long dispela God bilong ol strong. Na wanpela god ol papa bilong em i no bin save long em bai em i givim ona long em wantaim gol, na silva, na wantaim ol ston i dia tumas, na ol naispela samting bilong givim amamas.
Em bai mekim olsem insait long ol ples strong i nambawan wantaim wanpela narakain god, em bai tingim dispela god na mekim em i kamap bikpela wantaim glori. Na em bai mekim ol i stap bos bilong planti, na em bai tilim dispela graun long kisim mani
Na long taim bilong pinis bai king bilong saut i subim em. Na dispela king bilong not bai i kam birua long em olsem wanpela raunwin, wantaim ol karis, na wantaim ol man i sindaun long hos, na wantaim planti sip. Na em bai go insait long ol dispela kantri, na bai karamapim olgeta na go moa yet.
Na tu em bai go insait long dispela graun i gat glori, na planti kantri bai i lus long pait. Tasol ol dispela bai ranawe long han bilong em, yes em Idom na Moap, na nambawan hetman bilong ol pikinini bilong Amon.
Em tu bai taitim han bilong em i go antap long ol kantri. Na dispela graun bilong Isip bai i no inap ranawe.
Tasol em bai holim pawa antap long ol samting i dia tru bilong gol na silva, na antap long olgeta samting i dia tumas bilong Isip. Na ol lain bilong Libia na bilong Itiopia bai i stap long lek bilong em.
Tasol ol toksave i kamaut long hap san kamap na i kamaut long not bai pretim em. Olsem na bai em i go wantaim bikpela kros bilong bagarapim, na long mekim planti i kisim bikpela bagarap .
Na em bai planim ol haus sel bilong bikpela haus bilong em i stap namel long ol solwara long dispela maunten holi i gat glori. Yet em bai kam long pinis bilong em, na i no gat wanpela bai helpim em.