¶ Nau Jop i bekim na tok,
Yes, tude wari bilong mi i pait tru. Hevi wantu bilong mi i hevi moa long krai bilong pen bilong mi.
O sapos mi ken save long mi ken painim Em we! Long mi ken kam, yes, long sia bilong Em!
Mi bai kolim gut ol wari bilong mi long ai bilong Em, na pulimapim maus bilong mi wantaim ol tok pait bilong mi.
Mi gat laik long save long ol dispela toktok Em bai bekim long mi, na kisim save long Em bai tok wanem long mi.
Ating Em bai toktok wantaim strongpela askim i birua long mi wantaim bikpela pawa bilong Em? Nogat. Tasol Em bai putim strong insait long mi.
Long dispela hap ol stretpela man i ken tok pait wantaim Em. Olsem tasol bai Em i ken kisim bek mi oltaim oltaim long jas bilong mi.
¶ Lukim, mi go long fran, tasol Em i no stap long dispela hap. Na mi go bek, tasol mi no kisim save long Em.
Mi go long han kais, we Em i wok, tasol mi no inap lukim Em. Em i hatim Em yet long han sut, inap long mi no inap lukim Em.
Tasol Em i save dispela rot mi kisim. Taim Em i bin traim mi, mi bai kam ausait olsem gol.
Fut bilong mi i bin holim ol step bilong Em, rot bilong Em mi bin holimpas, na mi no bin go daun.
Na tu mi no bin go bek i lusim ol tok strong bilong tupela lip bilong maus bilong Em. Mi bin tingim ol toktok bilong maus bilong Em i gutpela moa long ol kaikai bilong mi mi gat nid long en.
¶ Tasol Em i stap long wanpela tingting, na husat i ken tanim Em? Na wanem samting tewel bilong Em i laikim, yes, dispela Em i mekim.
Long wanem, Em i wokim dispela samting Em i bin makim long mi. Na planti kain samting olsem i stap wantaim Em.
Olsem na bel bilong mi i pilim wari long pes bilong Em. Taim mi tingim na skelim, mi pret long Em.
Long wanem, God i mekim bel bilong mi i malumalu, na Man i Gat Olgeta Strong i givim wari long mi.
Bilong wanem, Em i no rausim mi olgeta long ai bilong tudak, na tu Em i no bin karamapim tudak i lusim pes bilong mi.