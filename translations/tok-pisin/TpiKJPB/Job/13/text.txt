¶ Harim, ai bilong mi i bin lukim olgeta dispela, ia bilong mi i bin harim na kisim save long en.
Wanem samting yupela i save, wankain samting mi save long en tu. Mi no aninit long yupela.
Tru tumas, mi gat laik long toktok long Man i Gat Olgeta Strong, na mi gat laik long stretim tok wantaim God.
Tasol yupela i stap ol lain bilong wokim strong ol giaman, yupela olgeta em ol dokta husat i no inap long helpim liklik.
O sapos yupela i ken pasim maus olgeta, na dispela i ken stap save tru bilong yupela!
Harim nau ol tingting mi tingim, na harim gut long ol toktok wantaim strongpela askim bilong tupela lip bilong maus bilong mi.
Bai yupela toktok nogut bilong helpim God? Na bai yupela tok giaman bilong helpim Em?
Bai yupela i orait long namba bilong Em? Bai yupela i pait strong bilong helpim God?
Em i gutpela long Em i ken painimaut tru yupela? O olsem wanpela man i wokim pani long daunim narapela, yupela laik wokim pani long daunim Em olsem?
Tru tumas, Em bai krosim yupela, sapos yupela wokim hait long orait long namba bilong ol man.
Ating i yes long nambawan pasin tru bilong Em bai mekim yupela pret, na pret tru bilong Em long pundaun antap long yupela?
Ol holim tingting bilong yupela i stap olsem ol sit bilong paia, ol bodi bilong yupela olsem ol bodi bilong retpela graun.
¶ Pasim maus bilong yupela, na larim mi stap wanpis, inap long mi ken toktok, na larim i kam antap long mi wanem samting i laik kamap.
Olsem wanem na mi kisim bodi bilong mi long ol tit bilong mi, na putim laip bilong mi long han bilong mi?
Maski long Em i kilim mi i dai, yet bai mi putim bilip long Em. Tasol mi bai lukautim gut ol rot bilong mi yet long ai bilong Em.
Em tu bai stap kisim bek bilong mi. Long wanem, man bilong tupela maus i no inap kam long ai bilong Em.
Harim strong toktok bilong mi, na samting mi kolim wantaim ol ia bilong yupela.
Lukim nau, mi bin kolim gut wari bilong mi. Mi save long Em bai kolim mi stretpela.
Em i husat, husat bai toktok wantaim strongpela askim wantaim mi? Long wanem nau, sapos mi pasim tang bilong mi, mi bai lusim spirit bilong mi.
Tupela samting tasol Yu no ken mekim long mi, nau bai mi no inap haitim mi yet long Yu.
Surikim han bilong Yu longwe long mi. Na Yu no ken larim pret tru bilong Yu i mekim mi pret.
Nau Yu singaut, na mi bai bekim tok, o larim mi toktok, na Yu ken bekim tok long mi.
¶ Ol sin nogut na ol sin bilong mi i hamas? Mekim mi long save long pasin bilong mi bilong kalapim lo na sin bilong mi.
Olsem wanem na Yu haitim pes bilong Yu, na makim mi olsem wanpela birua bilong Yu?
Bai Yu brukim wanpela lip win i ranim i kam i go? Na bai Yu ran bihainim ol pipia bilong wit samting i drai?
Long wanem, Yu raitim ol bagarap samting tru i birua long mi, na mekim mi long holimpas ol sin nogut bilong taim mi stap yangpela.
Yu putim tupela lek bilong mi tu insait long ol diwai i kalabusim hanlek, na Yu lukluk strong i go long olgeta liklik rot bilong mi. Yu putim wanpela mak long ol baksait bilong ol fut bilong mi.
Na em, olsem wanpela samting i sting pinis, i kaikai olgeta, olsem wanpela klos, dispela bataplai bilong nait i kaikai.