¶ Win bilong maus bilong mi i bagarap, ol de bilong mi i dai pinis, ol matmat i redi long mi.
Ating i yes long ol lain bilong wokim pani long daunim i stap wantaim mi? Na ating i yes long ai bilong mi i stap yet insait long pasin bilong skrapim bel bilong ol?
Slip i go daun nau, putim mi long wanpela samting bilong sanap baksait long dinau wantaim Yu. Em i husat, husat bai paitim ol han wantaim mi?
Long wanem, Yu bin haitim gutpela save long bel bilong ol. Olsem na bai Yu no inap litimapim nem bilong ol.
Em husat i toktok gris long ol wantok bilong em, yes, ol ai bilong ol pikinini bilong em bai fel.
Em i bin mekim mi tu wanpela provep bilong ol manmeri. Na long taim bipo mi stap olsem wanpela liklik kundu.
Ai bilong mi tu em i no lait gut bikos bel hevi i stap, na olgeta hap bilong bodi bilong mi i stap olsem wanpela tewel bilong san.
Ol stretpela man bai paul na mauspas olsem ston long dispela, na man i no bin mekim rong bai kirapim em yet long birua long man bilong tupela maus.
Stretpela man tu bai holim rot bilong em, na em husat i gat ol han i klin bai stap strong moa na strong moa.
¶ Tasol long sait bilong yupela olgeta, yupela mas kam bek, na kam nau. Long wanem, mi no inap long painim wanpela saveman namel long yupela.
Ol de bilong mi i pinis, ol as bilong wok bilong mi i bruk pinis, yes, ol tingting bilong bel bilong mi.
Ol i senisim nait i kamap de. Lait em i sot, bilong wanem, tudak i stap.
Sapos mi wet, matmat em i haus bilong mi. Mi bin stretim bet bilong mi long tudak.
Mi bin tokim pasin bilong bagarap, Yu papa bilong mi. Mi tokim liklik snek, Yu mama bilong mi, na susa bilong mi.
Na hop bilong mi i stap we nau? Long sait bilong hop bilong mi, husat bai lukim dispela?
Ol bai go daun long ol ba bilong bikpela hul, taim malolo wantaim bilong yumi i stap long das.