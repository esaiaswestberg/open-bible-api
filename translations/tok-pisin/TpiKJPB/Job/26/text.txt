¶ Tasol Jop i bekim na tok,
Yu bin helpim em husat i no gat pawa olsem wanem? Yu bin kisim bek han i no gat strong olsem wanem?
Yu bin givim tok helpim long em husat i no gat save tru olsem wanem? Na yu bin tokaut planti long samting olsem em i stap stret olsem wanem?
Yu bin kolim ol toktok long husat? Na spirit bilong husat i kam ausait long yu?
¶ Ol samting i dai pinis God i wokim long samting aninit long ol wara, na ol samting i stap long en.
Hel i skin nating long ai bilong Em, na bagarap olgeta i no gat samting bilong karamapim em.
Em i stretim hap not i go ausait antap long ples i emti, na hangamapim dispela graun long nating.
Em i pasim gut ol wara long ol patpela klaut bilong Em. Na klaut i no bruk aninit long ol.
Em i holim bek pes bilong sia king bilong Em, na opim i go klaut bilong Em antap long en.
Em i bin raunim ol wara wantaim ol mak bilong arere, inap long taim de na nait i gat wanpela pinis bilong ol.
Ol bikpela pos bilong heven i guria na i kirap nogut long hatim bilong Em.
Em i brukim biksi wantaim pawa bilong Em, na long gutpela save bilong Em Em i paitim namel long ol hambak man.
Long Spirit bilong Em Em i bin bilasim ol heven. Han bilong Em i bin wokim snek i krungut.
Harim, ol dispela em ol hap bilong ol rot bilong Em. Tasol hamas liklik hap skel ol man i harim long Em? Tasol long pairap bilong pawa bilong Em husat i ken kisim save?