¶ Na moa tu Ilaihu i bekim na tok,
Harim ol toktok bilong mi, O yupela saveman. Na givim ia long mi, yupela husat i gat save.
Long wanem, ia i traim ol toktok, olsem maus i testim ol kaikai.
Larim yumi makim bilong yumi gutpela kot. Larim yumi save namel long yumi yet wanem samting i gutpela.
Long wanem, Jop i bin tok, Mi stap stretpela. Na God i bin tekewe kot bilong mi.
Ating mi ken giaman i birua long stretpela pasin bilong mi? I no gat rot bilong stretim bagarap bilong mi em na i no gat pasin bilong kalapim lo.
Wanem man em i olsem Jop, husat i dringim sem bilong tok bilas olsem wara?
Husat i go raun wantaim ol man bilong wokim pasin nogut, na wokabaut wantaim ol man nogut.
Long wanem, em i bin tok, Em i no inap helpim man liklik long em i ken amamasim em yet wantaim God.
¶ Olsem na harim long mi, yupela ol man bilong gutpela save. I mas stap longwe long God, long Em i ken mekim pasin nogut, na long Man i Gat Olgeta Strong, long Em i ken mekim sin nogut.
Long wanem, wok bilong wanpela man bai Em i bekim i go long em, na mekim olgeta wan wan man long painimaut bilong bihainim ol rot bilong em.
Yes, tru tumas, God bai i no inap mekim pasin nogut, na tu Man i Gat Olgeta Strong bai i no inap paulim kot.
Husat i bin givim Em wanpela wok long bosim dispela graun? O husat i bin stretim dispela graun olgeta?
Sapos Em i putim bel bilong Em antap long wanpela man, sapos Em i bungim i go long Em Yet Spirit bilong Em na win bilong Em,
Olgeta bodi bai dai olgeta wantaim, na man bai tanim gen i go long das.
¶ Sapos nau yu gat gutpela save, harim dispela. Harim gut long nek bilong ol toktok bilong mi.
Yes, ating em husat i hetim stretpela pasin i ken bosim samting? Na bai yu sutim tok long em husat i stretpela moa long ol arapela?
Ating em i fit long tokim wanpela king, Yu stap man nogut? Na long ol hetman, Yupela stap ol man i bihainim pasin nogut?
Hamas liklik moa long em husat i no orait long namba bilong ol hetman, o i no tingim namba bilong maniman moa long rabisman? Long wanem, ol olgeta i wok bilong ol han bilong Em.
Wantu tasol bai ol i dai, na ol manmeri bai pilim wari long belo biknait, na pinis olgeta. Na ol strongpela man bai Em i tekewe taim i no gat wanpela han i stap.
Long wanem, ol ai bilong Em i stap antap long ol rot bilong man, na Em i lukim olgeta wokabaut bilong em.
Tudak i no stap, o tewel bilong dai, we ol wokman bilong sin nogut i ken haitim ol yet.
Long wanem, Em bai i no inap putim antap long man moa long samting i stretpela, inap long em i ken go insait long kot wantaim God
Em bai brukim long planti hap hap ol strongpela man i no gat namba bilong ol, na putim ol arapela bilong kisim ples bilong ol.
Olsem na Em i save long ol wok bilong ol, na Em i kapsaitim ol long nait, inap long ol i bagarap olgeta.
Em i paitim ol olsem ol man nogut long ples klia long hap ai bilong ol arapela i lukim.
Bilong wanem, ol i tanim bek i lusim Em, na ol i no gat laik long tingim na skelim wanpela bilong ol rot bilong Em.
Inap long ol i mekim krai bilong ol rabisman long kam long Em, na Em i harim krai bilong ol man i kisim hevi.
Taim Em i givim taim bilong stap isi, husat nau i ken wokim trabel? Na taim Em i haitim pes bilong Em, husat nau i ken lukim Em, sapos Em i wokim bilong birua long wanpela kantri, o bilong birua long wanpela man tasol?
Inap long man bilong tupela maus i no ken bosim kingdom, nogut ol manmeri i go insait long trap
¶ Tru tumas, em i fit long man i tokim God, Mi bin karim hevi bilong kisim stik, mi bai i no inap bagarapim bel bilong Yu moa liklik.
Dispela samting mi no luksave long en Yu mas skulim mi. Sapos mi bin mekim sin nogut, mi bai i no inap mekim moa.
Ating dispela i mas stap bilong bihainim tingting bilong yu? Em bai bekim pe long dispela, sapos yu tok nogat, o sapos yu makim dispela. Na i no mi. Olsem na toktok long wanem samting yu save long en.
Larim ol man bilong gutpela save tokim mi, na larim wanpela saveman harim gut long mi.
Jop i bin toktok taim em i no gat save, na ol toktok bilong em i no bin gat save tru long ol.
Laik bilong mi em i long Jop i ken kisim traim i go long pinis bilong en, bilong wanem, bilong ol bekim tok bilong em bilong helpim ol man nogut.
Long wanem, em i skruim bikhet pasin i go long ol sin bilong em, em i paitim tupela han bilong em namel long yumi, na mekim ol toktok bilong em i kamap planti moa i birua long God.