¶ Dispela namba tu pas, ol man i stap klostu tru long bel bilong mi, mi raitim nau long yupela. Long dispela tupela wantaim mi kirapim ol klinpela tingting bilong yupela long rot bilong holim tingting.
Inap long yupela i ken tingim gen ol dispela toktok ol profet holi i bin toktok long en bipo, na long tok strong bilong mipela, ol aposel bilong Bikpela na Man Bilong Kisim Bek.
¶ Taim yupela i save long dispela pastaim, long bai i gat i kam long ol las de ol man bilong tok bilas, taim ol i wokabaut i bihainim ol aigris bilong ol,
Na i spik, Promis bilong kam bek bilong em i stap we? Long wanem, inap long taim ol tumbuna papa i pundaun long slip, olgeta samting i stap yet olsem ol i bin stap long stat bilong olgeta samting God i kamapim long nating.
Long wanem, long laik bilong ol ol i no klia long dispela, long wok bilong tok bilong God ol heven i bin stap bipo, na dispela graun i sanap ausait long wara na insait long wara.
We long dispela rot dispela graun, dispela i stap bipo, taim wara i karamapim olgeta, i dai olgeta.
Tasol ol heven na dispela graun, dispela i stap nau, long dispela tok stret God i pasim ol bek, na holim bek bilong go long paia i redi long de bilong kot na bagarap olgeta long hel bilong ol man nogut.
¶ Tasol, ol man i stap klostu tru long bel bilong mi, yupela i mas stap klia long dispela wanpela samting, long wanpela de long Bikpela em i olsem 1,000 yia, na 1,000 yia i olsem wanpela de.
¶ Bikpela i no slek long sait bilong promis bilong em, olsem sampela man i kaunim pasin slek. Tasol em i karim pen longpela taim i kam long yumi, taim em i no gat laik long wanpela i ken dai olgeta, tasol long olgeta i ken kam long tanim bel.
Tasol de bilong Bikpela bai kam olsem stilman long nait. Insait long dispela ol heven bai pinis olgeta wantaim wanpela bikpela nois, na ol samting bai kuk i kamap olsem wara wantaim hat i hatpela tru, dispela graun tu na ol dispela wok i stap insait long en bai kuk olgeta.
¶ Taim yumi luksave nau long olgeta dispela samting bai pinis olgeta, i gutpela moa long yupela mas stap wanem kain manmeri long olgeta pasin holi na pasin i bihainim God,
Taim yupela i lukluk long na wok hariap inap long kam bilong de bilong God, we insait long en ol heven, taim ol i paia, bai pinis olgeta, na ol samting bai kuk i kamap olsem wara wantaim hat i hatpela tru?
Tasol yumi, bilong bihainim promis bilong em, i painim ol nupela heven na wanpela nupela graun, we stretpela pasin i stap insait long en.
Olsem na, ol man i stap klostu tru long bel bilong mi, taim yumi luksave long yupela i painim ol kain samting, wok strong long em i ken painim yupela pinis insait long bel isi, i no gat mak, na i no gat asua.
Na kaunim long pasin bilong karim pen longpela taim bilong Bikpela bilong yumi em i pasin bilong kisim bek. Yes, olsem brata i stap klostu tru long bel bilong yumi Pol tu, bilong bihainim save tru God i givim em, i bin raitim long yupela.
Olsem tu long olgeta pas bilong em, taim em i toktok long ol long ol dispela samting. Insait long dispela i gat sampela samting i hatpela long save long en, dispela ol husat i no kisim lainim na i no strong i tantanim paul, olsem ol i mekim tu long ol arapela rait bilong God, i go inap long bagarap olgeta bilong ol yet.
Olsem na yupela, ol man i stap klostu tru long bel bilong mi, taim yumi luksave long yupela i save ol dispela samting bipo, lukaut gut, nogut yupela tu, taim ol i stiaim yupela i go wantaim rong bilong ol man nogut, i pundaun i lusim pasin bilong yupela yet bilong sanap strong.
Tasol yupela i mas kamap bikpela insait long marimari, na insait long save bilong Bikpela na Man Bilong Kisim Bek bilong yumi Jisas Kraist. Glori i mas stap long em nau na oltaim oltaim wantaim. Amen.