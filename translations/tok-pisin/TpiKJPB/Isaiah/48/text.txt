¶ Yupela harim dispela, O lain bilong Jekop, em lain ol i kolim ol long nem bilong Isrel, na ol i bin kamap long lusim ol wara bilong Juda. Em lain i tok tru antap long nem bilong BIKPELA, na tokaut liklik long God bilong Isrel, tasol i no long tok tru o long stretpela pasin.
Long wanem ol i tokaut long ol yet i bilong dispela biktaun i holi na strongim ol yet long God bilong Isrel. BIKPELA bilong bikpela ami em i nem bilong Em.
Long stat inap long nau, Mi bin tokaut long ol samting bilong bipo. Na ol i bin go na lusim maus bilong Mi, na Mi bin mekim ol i kamap ples klia. Mi bin mekim ol wantu na ol i bin kamap.
Mi bin save long yu stap bikhet na nek bilong yu i olsem rop bilong mit i olsem ain na pes bilong yu i olsem bras. Olsem na,
Yes long stat inap long nau, Mi bin tokaut long dispela long yu. Pastaim long em i bin kamap, Mi bin soim dispela long yu. Nogut yu tokaut, Dispela god giaman bilong mi i bin wokim ol dispela, na piksa god bilong mi ol i bin wokim wantaim god giaman bilong mi ol i bin wokim long gol samting long paia, ol i bin givim strongpela tok long ol.
Yu bin harim olsem, lukim olgeta bilong dispela, na bai yupela i laik tokaut long dispela o nogat? Mi bin soim yu ol nupela samting bai kamap bihain long dispela taim, yes em ol samting i hait na yu no bin save long ol.
Mi bin wokim ol long nating nau. Na i no long stat, yes long pastaim long dispela de, taim yu no bin harim ol. Nogut yu bai tok, Harim, mi bin save long ol.
Yes, yu no bin harim. Yes, yu no bin save. Yes, inap long dispela de, taim ia bilong yu i no bin op. Long wanem Mi bin save long yu bai hatwok long giaman pasin na ol i bin kolim yu man bilong kalapim lo long taim bilong lusim bel bilong mama inap long nau.
¶ Bai mi wet long kirapim belhat bilong Mi, bilong lukautim nem bilong Mi. Na bilong lukautim pasin bilong litimapim nem bilong Mi, bai Mi pasim belhat bilong Mi long yu, bai Mi no bagarapim yu.
Harim, Mi bin klinim yu, tasol i no long silva. Mi bin makim yu insait long aven bilong kisim hevi.
Bai Mi mekim dispela long bihainim laik bilong Mi yet, yes long laik bilong Mi yet, long wanem, olsem wanem nem bilong Mi i mas kisim bagarap? Na bai Mi no givim glori bilong Mi long narapela.
Harim gut tok bilong Mi, O Jekop na Isrel, lain Mi bin singautim, Mi stap dispela man. Mi stap namba wan, na tu Mi stap las.
Na tu, han bilong Mi i bin putim as ston bilong dispela graun, na han sut bilong Mi i bin metaim ol heven. Ol i sanap wantaim taim Mi singautim ol.
Yupela olgeta, bungim yupela yet na harim. Husat namel long ol i bin tokaut long ol dispela samting? BIKPELA i bin laikim tru em. Em bai wokim laik bilong Em long Babilon na han bilong Em bai stap long ol Kaldia.
Mi, yes Mi bin tokaut. Yes, Mi bin singautim em. Mi bin kisim em i kam na em bai mekim rot bilong em i kamap gutpela.
¶ Yupela kam klostu long mi na yupela mas harim dispela. Mi no bin toktok long ples hait inap long stat inap long nau, em inap long taim dispela i bin stap, mi stap long dispela. Na nau GOD Bikpela, na Spirit bilong Em, i bin salim mi.
BIKPELA, Man bilong Baim Bek yu, em dispela Wanpela i Holi bilong Isrel, Em i tok olsem, Mi stap BIKPELA na God bilong yu, na Man bilong skulim yu bilong helpim yu, na Man i go pas long yu long rot em gutpela long yu go long em.
O i gutpela sapos yu bin harim gut ol strongpela tok bilong Mi! Orait, bel isi bilong yu bin stap olsem wanpela wara riva, na stretpela pasin bilong yu i bin stap olsem ol si bilong solwara.
Na tu namba bilong ol tumbuna pikinini bilong yu i bin stap olsem wesan, na pikinini i kam long bel bilong yu i bin stap olsem ol liklik ston bilong ol. Nem bilong em i no bin inap pinis o bagarap na lusim pes bilong Mi.
Yupela mas go lusim Babilon. Yupela mas ranawe long ol Kaldia. Yupela mas tokaut long nek bilong singim song. Tokaut long dispela. Yes, mekim dispela toktok i go inap long arere bilong dispela graun. Yupela mas tok olsem, BIKPELA i bin baim bek wokboi bilong Em, Jekop.
Na ol i no bin nek i drai taim Em i go pas long ol long ol ples wesan. Em i bin mekim ol wara i kamaut long bikpela ston bilong helpim ol. Na tu Em i bin brukim dispela bikpela ston na ol wara i kamaut hariap.
BIKPELA i tok, I no gat bel isi i stap long ol manmeri i nogut tru.