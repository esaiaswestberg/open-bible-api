¶ Jesi i stap olsem as bilong diwai ol i katim pinis na wanpela kru bai i kamap long em. Na wanpela Han bilong Diwai bai kamap bikpela long ol rop bilong Em.
Na spirit bilong BIKPELA bai stap antap long Em. Em spirit bilong save tru na yusim save tru. Na tu em i spirit bilong helpim na givim strong. Em i spirit bilong givim save na pasin bilong pret long BIKPELA.
Na kwiktaim tru spirit bai mekim em i kisim gutpela save long pasin bilong pret long BIKPELA. Na bai em i no skelim olsem jas ol samting tupela ai bilong em i lukim tasol. Na tu em i no bihainim ol samting tupela ia bilong em i harim tasol long taim bilong krosim.
Tasol em bai skelim olsem jas ol rabisman long pasin i stretpela. Na em bai krosim ol long pasin i stret bilong helpim ol manmeri bilong pasin isi i bilong dispela graun. Na em bai paitim dispela graun long maus bilong em i olsem bikpela stik. Na em bai kilim i dai ol manmeri i nogut tru long win bilong maus bilong em.
Na stretpela pasin bai stap let bilong bel bilong em. Na pasin bilong i stap man yu inap bilip long em bai stap let bilong mekim em i stap strong.
Weldok bai stap wantaim pikinini sipsip. Na bikpela wel pusi bai slip klostu long pikinini meme. Na pikinini bulmakau na yangpela laion na patpela bulmakau bai stap wantaim. Na wanpela liklik pikinini bai go pas long ol.
Na bulmakau na bea bai kaikai wantaim. Na ol yangpela bilong ol bai slip klostu klostu. Na laion bai kaikai stik bilong wit olsem bulmakau man.
Na liklik pikinini i pulim susu yet, em bai pilai long hul bilong snek asp. Na pikinini i bikpela inap long lusim susu, em bai putim han bilong en antap long ples snek ader i stap.
Ol bai i no givim pen o bagarap long olgeta hap bilong maunten holi bilong Mi. Long wanem dispela graun bai pulap long save long BIKPELA olsem ol wara i karamapim solwara.
¶ Na wanpela rop bilong diwai bilong Jesi bai stap long dispela de. Em bai stap olsem wanpela plak bilong ol manmeri. Na ol lain i no Ju bai wok long painim dispela na malolo bilong em bai stap gutpela moa.
Na em bai kamap olsem long dispela de, Bikpela bai putim han bilong Em gen, em namba tu taim, long kisim i kam bek dispela liklik lain i stap yet bilong ol manmeri bilong Em. Ol bai stap yet long Asiria, na long Isip, na long Patros, na long Kus, na long Ilam, na long Sainar, na long Hemat, na long ol ailan bilong solwara.
Na Em bai putim i go antap wanpela plak bilong ol kantri. Na long olgeta hap bilong dispela graun Em bai bungim ol Isrel Em i bin rausim. Na bungim wantaim lain i bin stap nabaut bilong Juda long lusim fopela kona bilong dispela graun.
Na tu pasin mangal bilong Ifraim bai ranawe. Na ol birua bilong Juda bai bagarap. Bai Ifraim i no mangal long Juda, na bai Juda i no givim hevi long Ifraim.
Tasol bai ol i flai i go antap long ol sol bilong lain Filistia long hap san i go daun. Ol bai kisim ol kago samting bilong ol lain i stap wantaim long hap sankamap. Ol bai putim han bilong ol long Idom na Moap. Na bai ol pikinini bilong Amon i bihainim tok bilong ol.
Na BIKPELA bai bagarapim olgeta dispela maus bilong solwara bilong Isip. Na long strongpela win bilong Em, Em bai mekim han bilong Em i seksek antap long dispela wara riva. Na Em bai paitim dispela long ol sevenpela liklik wara. Na Em bai mekim ol man i ken wokabaut antap long em na su bilong ol i stap drai.
Na wanpela bikpela rot i lusim Asiria bai stap bilong liklik lain husat i stap yet bilong ol manmeri bilong Em. Dispela i olsem em i bin stap long Isrel long dispela de em i bin kam antap na lusim graun bilong Isip.