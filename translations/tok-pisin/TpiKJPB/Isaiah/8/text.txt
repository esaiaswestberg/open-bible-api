¶ Na moa tu BIKPELA i tokim mi, Yu mas kisim wanpela bikpela hap pepa na rait long dispela long ingpen bilong man na tokaut long Maher-salal-has-bas.
Na mi bin kisim tupela witness i kam long mi long raitim ol samting. Tupela i man yu inap bilip long ol. Tupela i Yuraia, dispela pris, na Sekaraia, pikinini man bilong Jeberekaia.
Na mi bin i go long profet meri na em i kisim bel na karim wanpela pikinini man. Long dispela taim BIKPELA i tokim mi, Makim nem bilong em Maher-salal-has-bas.
Long wanem pastaim long dispela pikinini i gat save long singaut olsem, Papa bilong mi na mama bilong mi, wanpela i stap long pes bilong king bilong Asiria bai tekewe ol mani samting bilong Damaskas na ol kago bilong pait bilong Samaria.
Na tu BIKPELA i tokim mi gen na tok,
Dispela manmeri i givim baksait long ol wara bilong wara Siloa, ples wara i go isi. Na as bilong dispela em i olsem, Ol i amamas tru long Resen na pikinini man bilong Remalaia.
Olsem na, harim nau, Bikpela i bringim i kamap long ol planti wara bilong wanpela wara riva i strongpela. Yes e m king bilong Asiria wantaim olgeta glori bilong em. Na bai em i kam antap olsem wara riva i tait na winim olgeta hap em i bin ran i go na winim olgeta samting i bin pasim em.
Na em bai go long Juda inap long lusim em long hapsait. Bai em i stap olsem wara i tait na winim ol samting i pasim em na yes em bai go antap inap long nek bilong man. Na em bai taitim ol wing bilong em i go na dispela bai pulapim brait bilong ol graun bilong yu, O Imanyuel.
¶ O yupela manmeri, yupela yet i ken wokim pasin poroman na bai yupela i bruk long ol liklik hap. Na putim ia gut, yupela olgeta i bilong ol longwe kantri. Yupela i ken putim let long yupela yet na bai yupela i bruk long ol liklik hap. Yupela i ken putim let long yupela yet na bai yupela i bruk long ol liklik hap.
Yupela i ken wokim kibung wantaim na dispela bai kamap samting nating. Yupela i ken mekim toktok na bai dispela i no sanap, long wanem God i stap wantaim mipela.
Long wanem BIKPELA i bin toktok olsem long mi wantaim strongpela han. Na Em i bin skulim mi long mi no ken wokabaut long rot bilong dispela manmeri. Na Em i spik,
Yupela i no ken tok olsem, Sampela lain i bung bilong poroman long pait, na tok i go long olgeta bilong ol, em lain dispela manmeri bai tokim ol olsem, Sampela lain i bung bilong poroman long pait. Na tu yupela no ken pret long pret bilong ol. Na tu yupela no ken stap pret.
Makim BIKPELA bilong ol bikpela ami long Em yet i stap klin tru. Na larim Em i stap man bilong yupela bilong pretim ol arapela. Na larim Em i stap man bilong yupela bilong givim hevi long ol arapela.
Na bai Em i stap olsem wanpela haus holi. Tasol bai Em i stap wanpela ston bilong sutim lek na wanpela bikpela ston bilong bagarapim bel long tupela lain bilong Isrel. Em bai stap wanpela umben na wanpela baklain bilong holimpas long ol manmeri bilong Jerusalem.
Na planti namel long ol bai sutim lek na pundaun. Na ol birua bai brukim ol na pasim ol na kisim ol i go.
¶ Pasim gut dispela testimoni na pasim lo long gris bilong kandel namel long ol disaipel bilong mi.
Na bai mi wet long BIKPELA. Em i haitim pes bilong Em long lain bilong Jekop na bai mi wok long painim Em.
Harim, mi na ol pikinini BIKPELA i bin givim mi, mipela i stap ol strongpela mak na ol bikpela wok i save winim tingting na i stap long Isrel. Na ol dispela i kam long BIKPELA bilong bikpela ami, husat i stap long maunten Saion.
Na ol bai spik long yupela olsem, Wok long painim ol husat i gat spirit nogut i stap klostu, na ol lain i save mekim toktok olsem pikinini kakaruk, na long toktok i no klia bilong wokim poisin. Na ol i go long ol daiman bilong helpim ol manmeri i stap laip. Long dispela taim ating em mobeta long dispela manmeri i ken wok long painim God bilong ol?
Mi tok long lo na long dispela testimoni. Sapos toktok bilong ol i no bilong bihainim dispela tok, as bilong dispela em i olsem, ol i no gat lait i stap insait long ol.
Na bai ol i kisim dispela. Na ol bai kisim bikpela hevi na bikpela hangre. Na em bai kamap olsem, taim ol bai kamap hangre, ol bai mekim ol yet i pilim hevi na tok nogut long king bilong ol na long God bilong ol. Na bai ol i lukluk i go antap.
Na ol bai lukluk i go long dispela graun na lukim trabel na tudak. Na hevi i krungutim ol i no larim ol i ken lukluk gut. Na dispela bai rausim ol i go long tudak.