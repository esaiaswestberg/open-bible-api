¶ Hevi bilong Damaskas. Harim, ol i bin tekewe Damaskas long i stap wanpela biktaun. Na em bai stap hap ol i hipim ol samting i bagarap.
Ol manmeri i givim baksait long ol biktaun bilong Aroa. Ol bai stap hap bilong ol bung bilong sipsip. Ol sipsip bai slipim ol yet na i no gat wanpela bai pretim ol.
Na tu bikpela haus bilong ol soldia bai pinis long Ifraim. Na kingdom bai pinis long Damaskas na lain i stap yet long Siria. Ol bai stap olsem glori bilong ol pikinini bilong Isrel, BIKPELA bilong bikpela ami i tok olsem.
Na long dispela de em bai kamap olsem, ol bai mekim glori bilong Jekop i stap bun nating na bai gris bilong bodi bilong em i go pinis.
Na em bai stap olsem taim man bilong kamautim kaikai em i bungim ol wit samting na kisim ol dispela long han bilong em. Na em bai stap olsem em i bungim ol wit samting long ples daun bilong Refaim.
¶ BIKPELA na God bilong Isrel i tok olsem, Wan wan pikinini bilong diwai wain bai stap yet long em olsem taim ol i mekim diwai oliv i seksek. Tupela o tripela oliv bai stap long antap tru bilong ol han bilong diwai i antap. Na fopela o faipela bai stap long arere tru bilong ol han bilong diwai i bin karim planti kaikai.
Na long dispela de ol man wan wan bai lukluk long dispela Wanpela i bin kamapim em, na tupela ai bilong em bai lukluk long dispela Wanpela i Holi bilong Isrel bilong givim biknem long Em.
Na bai em i no lukluk long ol alta em i bin wokim long ol han bilong em. Na tu bai em i no givim biknem long dispela samting ol pinga bilong em i bin mekim, maski em ol bung bilong diwai o ol piksa god.
¶ Long dispela de ol strongpela biktaun bilong em bai stap olsem wanpela han bilong diwai ol i bin givim baksait long em, na olsem wanpela han bilong diwai i antap tru ol i bin lusim, na as bilong dispela em i ol pikinini bilong Isrel. Na bagarap bai stap.
Long wanem yu bin lusim tingting long God bilong kisim bek bilong yu na yu no bin holim tingting long bikpela ston bilong strong bilong yu. Olsem na bai yu planim ol naispela diwai na bai yu putim liklik han bilong diwai i no gutpela long dispela diwai.
Long de yu bai mekim diwai bilong yu i kamap bikpela na long moningtaim bai yu mekim pikinini kaikai bilong yu i stat long kamap. Tasol long de bilong bel hevi na long bikpela sori bai yu kamautim na hipim ol dispela kaikai.
¶ Tok lukaut long bikpela lain bilong planti manmeri. Ol i mekim wanpela nois i olsem nois bilong ol bikpela solwara na long nois bilong hariap bilong ol kantri, ol i mekim nois bilong hariap i olsem nois bilong hariap bilong ol strongpela wara!
Ol kantri bai hariap olsem hariap bilong planti wara. Tasol God bai hatim ol na ol bai ranawe longwe na bai ol i ranim ol olsem ol pipia bilong wit bilong ol maunten i go paslain long win, na olsem wanpela raunpela samting i go paslain long wanpela strongpela raunwin.
Na harim, long apinun tru trabel i kirap na pastaim long moningtaim i kam em i no stap moa. Dispela em i wanem samting ol husat i kisim ol samting bilong mipela, na wanem samting ol husat i stilim ol samting bilong mipela.