𐌱𐍂𐍉𐌸𐍂𐌾𐌿𐍃, 𐌾𐌰𐌱𐌰𐌹 𐌲𐌰𐍆𐌰𐌷𐌰𐌹𐌳𐌰𐌿 𐌼𐌰𐌽𐌽𐌰 𐌹𐌽 𐍈𐌹𐌶𐌰𐌹 𐌼𐌹𐍃𐍃𐌰𐌳𐌴𐌳𐌴, 𐌾𐌿𐍃 𐌸𐌰𐌹 𐌰𐌷𐌼𐌴𐌹𐌽𐌰𐌽𐍃 𐌲𐌰𐌸𐍅𐌰𐍃𐍄𐌾𐌰𐌹𐌸 𐌸𐌰𐌽𐌰 𐍃𐍅𐌰𐌻𐌴𐌹𐌺𐌰𐌽𐌰 𐌹𐌽 𐌰𐌷𐌼𐌹𐌽 𐌵𐌰𐌹𐍂𐍂𐌴𐌹𐌽𐍃, 𐌰𐌽𐌳𐍃𐌰𐌹𐍈𐌰𐌽𐌳𐍃 𐌸𐌿𐌺 𐍃𐌹𐌻𐌱𐌰𐌽, 𐌹𐌱𐌰 𐌾𐌰𐌷 𐌸𐌿 𐍆𐍂𐌰𐌹𐍃𐌰𐌹𐌶𐌰𐌿. 𐌱𐍂𐍉𐌸𐍂𐌾𐌿𐍃, 𐌾𐌰𐌱𐌰𐌹 𐌲𐌰𐍆𐌰𐌷𐌰𐌹𐌳𐌰𐌿 𐌼𐌰𐌽𐌽𐌰 𐌹𐌽 𐍈𐌹𐌶𐌰𐌹 𐌼𐌹𐍃𐍃𐌰𐌳𐌴𐌳𐌴, 𐌾𐌿𐍃 𐌸𐌰𐌹 𐌰𐌷𐌼𐌴𐌹𐌽𐌰𐌽𐍃 𐌲𐌰𐌸𐍅𐌰𐍃𐍄𐌾𐌰𐌹𐌸 𐌸𐌰𐌽𐌰 𐍃𐍅𐌰𐌻𐌴𐌹𐌺𐌰𐌽𐌰 𐌹𐌽 𐌰𐌷𐌼𐌹𐌽 𐌵𐌰𐌹𐍂𐍂𐌴𐌹𐌽𐍃, 𐌰𐍄𐍃𐌰𐌹𐍈𐌰𐌽𐌳𐍃 𐌸𐌿𐌺 𐍃𐌹𐌻𐌱𐌰𐌽, 𐌹𐌱𐌰𐌹 𐌾𐌰𐌷 𐌸𐌿 𐍆𐍂𐌰𐌹𐍃𐌰𐌹𐌶𐌰𐌿.
𐌹𐌶𐍅𐌰𐍂𐍉𐍃 𐌼𐌹𐍃𐍃𐍉 𐌺𐌰𐌿𐍂𐌹𐌸𐍉𐍃 𐌱𐌰𐌹𐍂𐌰𐌹𐌸, 𐌾𐌰𐌷 𐍃𐍅𐌰 𐌿𐍃𐍆𐌿𐌻𐌻𐌴𐌹𐌸 𐍅𐌹𐍄𐍉𐌸 𐍇𐍂𐌹𐍃𐍄𐌰𐌿𐍃. 𐌹𐌶𐍅𐌰𐍂𐍉𐍃 𐌼𐌹𐍃𐍃𐍉 𐌺𐌰𐌿𐍂𐌹𐌸𐍉𐍃 𐌱𐌰𐌹𐍂𐌰𐌹𐌸, 𐌾𐌰𐌷 𐍃𐍅𐌰 𐌿𐍃𐍆𐌿𐌻𐌻𐌴𐌹𐌸 𐍅𐌹𐍄𐍉𐌸 𐍇𐍂𐌹𐍃𐍄𐌰𐌿𐍃.
𐌹𐌸 𐌾𐌰𐌱𐌰𐌹 𐌸𐌿𐌲𐌺𐌴𐌹𐌸 𐍈𐌰𐍃 𐍈𐌰 𐍅𐌹𐍃𐌰𐌽, 𐌽𐌹 𐍅𐌰𐌹𐌷𐍄 𐍅𐌹𐍃𐌰𐌽𐌳𐍃, 𐍃𐌹𐍃 𐍃𐌹𐌻𐌱𐌹𐌽 𐍆𐍂𐌰𐌸𐌾𐌰𐌼𐌰𐍂𐌶𐌴𐌹𐌽𐍃 𐌹𐍃𐍄. 𐌹𐌸 𐌾𐌰𐌱𐌰𐌹 𐌸𐌿𐌲𐌺𐌴𐌹𐌸 𐍈𐌰𐍃 𐍈𐌰 𐍅𐌹𐍃𐌰𐌽, 𐌽𐌹 𐍅𐌰𐌹𐌷𐍄 𐍅𐌹𐍃𐌰𐌽𐌳𐍃, 𐍃𐌹𐍃 𐍃𐌹𐌻𐌱𐌹𐌽 𐍆𐍂𐌰𐌸𐌾𐌰𐌼𐌰𐍂𐌶𐌴𐌹𐌽𐍃 𐌹𐍃𐍄.
𐌹𐌸 𐍅𐌰𐌿𐍂𐍃𐍄𐍅 𐍃𐌴𐌹𐌽 𐍃𐌹𐌻𐌱𐌹𐌽𐍃 𐌺𐌹𐌿𐍃𐌰𐌹 𐍈𐌰𐍂𐌾𐌹𐌶𐌿𐌷, 𐌾𐌰𐌷 𐌸𐌰𐌽 𐌹𐌽 𐍃𐌹𐍃 𐍃𐌹𐌻𐌱𐌹𐌽 𐍈𐍉𐍆𐍄𐌿𐌻𐌾𐌰 𐌷𐌰𐌱𐌰𐌹 𐌾𐌰𐌷 𐌽𐌹 𐌹𐌽 𐌰𐌽𐌸𐌰𐍂𐌰𐌼𐌼𐌰; 𐌹𐌸 𐍅𐌰𐌿𐍂𐍃𐍄𐍅 𐍃𐌴𐌹𐌽 𐍃𐌹𐌻𐌱𐌹𐌽𐍃 𐌺𐌹𐌿𐍃𐌰𐌹 𐍈𐌰𐍂𐌾𐌹𐌶𐌿𐌷, 𐌾𐌰𐌷 𐌸𐌰𐌽 𐌹𐌽 𐍃𐌹𐍃 𐍃𐌹𐌻𐌱𐌹𐌽 𐍈𐍉𐍆𐍄𐌿𐌻𐌾𐌰 𐌷𐌰𐌱𐌰𐌹 𐌾𐌰𐌷 𐌽𐌹 𐌹𐌽 𐌰𐌽𐌸𐌰𐍂𐌰𐌼𐌼𐌰;
𐍈𐌰𐍂𐌾𐌹𐌶𐌿𐌷 𐌰𐌿𐌺 𐍃𐍅𐌴𐍃𐌰 𐌱𐌰𐌿𐍂𐌸𐌴𐌹𐌽 𐌱𐌰𐌹𐍂𐌹𐌸. 𐍈𐌰𐍂𐌾𐌹𐌶𐌿𐌷 𐌰𐌿𐌺 𐍃𐍅𐌴𐍃𐌰 𐌱𐌰𐌿𐍂𐌸𐌴𐌹𐌽 𐌱𐌰𐌹𐍂𐌹𐌸.
𐌰𐌸𐌸𐌰𐌽 𐌲𐌰𐌼𐌰𐌹𐌽𐌾𐌰𐌹 𐍃𐌰 𐌻𐌰𐌹𐍃𐌹𐌳𐌰 𐍅𐌰𐌿𐍂𐌳𐌰 𐌸𐌰𐌼𐌼𐌰 𐌻𐌰𐌹𐍃𐌾𐌰𐌽𐌳𐌹𐌽 𐌹𐌽 𐌰𐌻𐌻𐌰𐌹𐌼 𐌲𐍉𐌳𐌰𐌹𐌼 𐌹𐍃. 𐌰𐌸𐌸𐌰𐌽 𐌲𐌰𐌼𐌰𐌹𐌽𐌾𐌰𐌹 𐍃𐌰 𐌻𐌰𐌹𐍃𐌹𐌳𐌰 𐍅𐌰𐌿𐍂𐌳𐌰 𐌸𐌰𐌼𐌼𐌰 𐌻𐌰𐌹𐍃𐌾𐌰𐌽𐌳𐌹𐌽 𐌹𐌽 𐌰𐌻𐌻𐌰𐌹𐌼 𐌲𐍉𐌳𐌰𐌹𐌼.
𐌽𐌹 𐍅𐌰𐌹𐍂𐌸𐌰𐌹𐌸 𐌰𐌹𐍂𐌶𐌾𐌰𐌹; 𐌲𐌿𐌸 𐌽𐌹 𐌱𐌹𐌻𐌰𐌹𐌺𐌰𐌳𐌰. 𐌼𐌰𐌽𐌽𐌰 𐌰𐌿𐌺 𐌸𐌰𐍄𐌴𐌹 𐍃𐌰𐌹𐌾𐌹𐌸 𐌸𐌰𐍄𐌰 𐌾𐌰𐌷 𐍃𐌽𐌴𐌹𐌸𐌹𐌸. 𐌽𐌹 𐍅𐌰𐌹𐍂𐌸𐌰𐌹𐌸 𐌰𐌹𐍂𐌶𐌾𐌰𐌹; 𐌲𐌿𐌸 𐌽𐌹 𐌱𐌹𐌻𐌰𐌹𐌺𐌰𐌳𐌰. 𐌼𐌰𐌽𐌽𐌰 𐌰𐌿𐌺 𐌸𐌰𐍄𐌴𐌹 𐍃𐌰𐌹𐌹𐌸 𐌸𐌰𐍄𐌿𐌷 𐌾𐌰𐌷 𐍃𐌽𐌴𐌹𐌸𐌹𐌸.
𐌿𐌽𐍄𐌴 𐍃𐌰𐌴𐌹 𐍃𐌰𐌹𐌾𐌹𐌸 𐌹𐌽 𐌻𐌴𐌹𐌺𐌰 𐍃𐌴𐌹𐌽𐌰𐌼𐌼𐌰, 𐌿𐍃 𐌸𐌰𐌼𐌼𐌰 𐌻𐌴𐌹𐌺𐌰 𐌾𐌰𐌷 𐍃𐌽𐌴𐌹𐌸𐌹𐌸 𐍂𐌹𐌿𐍂𐌴𐌹𐌽; 𐌹𐌸 𐍃𐌰𐌴𐌹 𐍃𐌰𐌹𐌾𐌹𐌸 𐌹𐌽 𐌰𐌷𐌼𐌹𐌽, 𐌿𐍃 𐌰𐌷𐌼𐌹𐌽 𐌾𐌰𐌷 𐍃𐌽𐌴𐌹𐌸𐌹𐌸 𐌻𐌹𐌱𐌰𐌹𐌽 𐌰𐌹𐍅𐌴𐌹𐌽𐍉𐌽. 𐌿𐌽𐍄𐌴 𐍃𐌰𐌴𐌹 𐍃𐌰𐌹𐌹𐌸 𐌹𐌽 𐌻𐌴𐌹𐌺𐌰 𐍃𐌴𐌹𐌽𐌰𐌼𐌼𐌰, 𐌿𐍃 𐌸𐌰𐌼𐌼𐌰 𐌻𐌴𐌹𐌺𐌰 𐌾𐌰𐌷 𐍃𐌽𐌴𐌹𐌸𐌹𐌸 𐍂𐌹𐌿𐍂𐌴𐌹𐌽; 𐌹𐌸 𐍃𐌰𐌴𐌹 𐍃𐌰𐌹𐌹𐌸 𐌹𐌽 𐌰𐌷𐌼𐌹𐌽, 𐌿𐍃 𐌰𐌷𐌼𐌹𐌽 𐌾𐌰𐌷 𐍃𐌽𐌴𐌹𐌸𐌹𐌸 𐌻𐌹𐌱𐌰𐌹𐌽 𐌰𐌹𐍅𐌴𐌹𐌽𐍉𐌽.
𐌰𐌸𐌸𐌰𐌽 𐌸𐌰𐍄𐌰 𐌲𐍉𐌳𐍉 𐍄𐌰𐌿𐌾𐌰𐌽𐌳𐌰𐌽𐍃 𐌽𐌹 𐍅𐌰𐌹𐍂𐌸𐌰𐌹𐌼𐌰 𐌿𐍃𐌲𐍂𐌿𐌳𐌾𐌰𐌽𐍃; 𐌿𐌽𐍄𐌴 𐌰𐍄 𐌼𐌴𐌻 𐍃𐍅𐌴𐍃𐌰𐍄𐌰 𐍃𐌽𐌴𐌹𐌸𐌰𐌼 𐌽𐌹 𐌰𐍆𐌼𐌰(𐌿)𐌹𐌳𐌰𐌹. 𐌰𐌸𐌸𐌰𐌽 𐌸𐌰𐍄𐌰 𐌲𐍉𐌳𐍉 𐍄𐌰𐌿𐌾𐌰𐌽𐌳𐌰𐌽𐍃 𐌽𐌹 𐍅𐌰𐌹𐍂𐌸𐌰𐌹𐌼𐌰 𐌿𐍃𐌲𐍂𐌿𐌳𐌾𐌰𐌽𐍃; 𐌿𐌽𐍄𐌴 𐌰𐍄 𐌼𐌴𐌻 𐍃𐍅𐌴𐍃𐌰𐍄𐌰 𐍃𐌽𐌴𐌹𐌸𐌰𐌼 𐌽𐌹 𐌰𐍆𐌼𐌰𐌿𐌹𐌳𐌰𐌹.
𐌸𐌰𐌽𐌽𐌿 𐌽𐌿, 𐌸𐌰𐌽𐌳𐌴𐌹 𐌼𐌴𐌻 𐌷𐌰𐌱𐌰𐌼, 𐍅𐌰𐌿𐍂𐌺𐌾𐌰𐌼 𐌸𐌹𐌿𐌸 𐍅𐌹𐌸𐍂𐌰 𐌰𐌻𐌻𐌰𐌽𐍃, 𐌸𐌹𐍃𐌷𐌿𐌽 𐍅𐌹𐌸𐍂𐌰 𐍃𐍅𐌴𐍃𐌰𐌽𐍃 𐌲𐌰𐌻𐌰𐌿𐌱𐌴𐌹𐌽𐌰𐌹. 𐌸𐌰𐌽𐌽𐌿 𐌽𐌿, 𐌸𐌰𐌽𐌳𐌴𐌹 𐌼𐌴𐌻 𐌷𐌰𐌱𐌰𐌼, 𐍅𐌰𐌿𐍂𐌺𐌾𐌰𐌼 𐌸𐌹𐌿𐌸 𐍅𐌹𐌸𐍂𐌰 𐌰𐌻𐌻𐌰𐌽𐍃, 𐌸𐌹𐍃𐌷𐌿𐌽 𐍅𐌹𐌸𐍂𐌰 𐍃𐍅𐌴𐍃𐌰𐌽𐍃 𐌲𐌰𐌻𐌰𐌿𐌱𐌴𐌹𐌽𐌰𐌹.
𐍃𐌰𐌹, 𐍈𐌹𐌻𐌴𐌹𐌺𐌰𐌹𐌼 𐌱𐍉𐌺𐍉𐌼 𐌲𐌰𐌼𐌴𐌻𐌹𐌳𐌰 𐌹𐌶𐍅𐌹𐍃 𐌼𐌴𐌹𐌽𐌰𐌹 𐌷𐌰𐌽𐌳𐌰𐌿. 𐍃𐌰𐌹, 𐍈𐌹𐌻𐌴𐌹𐌺𐌰𐌹𐌼 𐌱𐍉𐌺𐍉𐌼 𐌹𐌶𐍅𐌹𐍃 𐌲𐌰𐌼𐌴𐌻𐌹𐌳𐌰 𐌼𐌴𐌹𐌽𐌰𐌹 𐌷𐌰𐌽𐌳𐌰𐌿.
𐍃𐍅𐌰 𐌼𐌰𐌽𐌰𐌲𐌰𐌹 𐍃𐍅𐌴 𐍅𐌹𐌻𐌴𐌹𐌽𐌰 𐍃𐌰𐌼𐌾𐌰𐌽 𐍃𐌹𐍃 𐌹𐌽 𐌻𐌴𐌹𐌺𐌰, 𐌸𐌰𐌹 𐌽𐌰𐌿𐌸𐌾𐌰𐌽𐌳 𐌹𐌶𐍅𐌹𐍃 𐌱𐌹𐌼𐌰𐌹𐍄𐌰𐌽, 𐌴𐌹 𐍈𐌴𐌷 𐍅𐍂𐌰𐌺(𐌾)𐌰 𐌲𐌰𐌻𐌲𐌹𐌽𐍃 𐍇𐍂𐌹𐍃𐍄𐌰𐌿𐍃 𐌽𐌹 𐍅𐌹𐌽𐌽𐌰𐌹𐌽𐌰. 𐍃𐍅𐌰 𐌼𐌰𐌽𐌰𐌲𐌰𐌹 𐍃𐍅𐌴 𐍅𐌹𐌻𐌴𐌹𐌽𐌰 𐍃𐌰𐌼𐌾𐌰𐌽 𐍃𐌹𐍃 𐌹𐌽 𐌻𐌴𐌹𐌺𐌰, 𐌸𐌰𐌹 𐌽𐌰𐌿𐌸𐌾𐌰𐌽𐌳 𐌹𐌶𐍅𐌹𐍃 𐌱𐌹𐌼𐌰𐌹𐍄𐌰𐌽, 𐌴𐌹 𐍈𐌴𐌷 𐍅𐍂𐌰𐌺𐌾𐌰 𐌲𐌰𐌻𐌲𐌹𐌽𐍃 𐍇𐍂𐌹𐍃𐍄𐌰𐌿𐍃 𐌽𐌹 𐍅𐌹𐌽𐌽𐌰𐌹𐌽𐌰.
𐌽𐌹𐌸~𐌸𐌰𐌽 𐍃𐍅𐌴𐌸𐌰𐌿𐌷 𐌸𐌰𐌹 𐌹𐌶𐌴 𐌱𐌹𐌼𐌰𐌹𐍄𐌰𐌽𐌰𐌹 𐍃𐌹𐌽𐌳, 𐍅𐌹𐍄𐍉𐌸 𐍆𐌰𐍃𐍄𐌰𐌽𐌳, 𐌰𐌺 𐍅𐌹𐌻𐌴𐌹𐌽𐌰 𐌹𐌶𐍅𐌹𐍃 𐌱𐌹𐌼𐌰𐌹𐍄𐌰𐌽, 𐌴𐌹 𐌹𐌽 𐌹𐌶𐍅𐌰𐍂𐌰𐌼𐌼𐌰 𐌻𐌴𐌹𐌺𐌰 𐍈𐍉𐍀𐌰𐌹𐌽𐌰. 𐌽𐌹𐌷 𐌸𐌰𐌽 𐍃𐍅𐌴𐌸𐌰𐌿𐌷 𐌸𐌰𐌹 𐌹𐌶𐌴 𐌱𐌹𐌼𐌰𐌹𐍄𐌰𐌽𐌰𐌹 𐍃𐌹𐌽𐌳, 𐍅𐌹𐍄𐍉𐌸 𐍆𐌰𐍃𐍄𐌰𐌽𐌳, 𐌰𐌺 𐍅𐌹𐌻𐌴𐌹𐌽𐌰 𐌹𐌶𐍅𐌹𐍃 𐌱𐌹𐌼𐌰𐌹𐍄𐌰𐌽, 𐌴𐌹 𐌹𐌽 𐌹𐌶𐍅𐌰𐍂𐌰𐌼𐌼𐌰 𐌻𐌴𐌹𐌺𐌰 𐍈𐍉𐍀𐌰𐌹𐌽𐌰.
𐌹𐌸 𐌼𐌹𐍃 𐌽𐌹 𐍃𐌹𐌾𐌰𐌹 𐍈𐍉𐍀𐌰𐌽 𐌽𐌹 𐌹𐌽 𐍅𐌰𐌹𐌷𐍄𐌰𐌹, 𐌽𐌹𐌱𐌰 𐌹𐌽 𐌲𐌰𐌻𐌲𐌹𐌽𐍃 𐍆𐍂𐌰𐌿𐌾𐌹𐌽𐍃 𐌿𐌽𐍃𐌰𐍂𐌹𐍃 𐌹𐌴𐍃𐌿𐌹𐍃 𐍇𐍂𐌹𐍃𐍄𐌰𐌿𐍃, 𐌸𐌰𐌹𐍂𐌷 𐌸𐌰𐌽𐌴𐌹 𐌼𐌹𐍃 𐍆𐌰𐌹𐍂𐍈𐌿𐍃 𐌿𐍃𐌷𐍂𐌰𐌼𐌹𐌸𐍃 𐌹𐍃𐍄 𐌾𐌰𐌷 𐌹𐌺 (𐍆)𐌰𐌹𐍂𐍈(𐌰)𐌿. 𐌹𐌸 𐌼𐌹𐍃 𐌽𐌹 𐍃𐌹𐌾𐌰𐌹 𐍈𐍉𐍀𐌰𐌽 𐌽𐌹 𐌹𐌽 𐍅𐌰𐌹𐌷𐍄𐌰𐌹, 𐌽𐌹𐌱𐌰 𐌹𐌽 𐌲𐌰𐌻𐌲𐌹𐌽𐍃 (𐍆𐍂𐌰𐌿𐌾𐌹𐌽𐍃) (𐌿)𐌽𐍃𐌰𐍂𐌹𐍃 𐌹𐌴𐍃𐌿𐌹𐍃 𐍇𐍂𐌹𐍃𐍄𐌰𐌿𐍃, 𐌸𐌰𐌹𐍂𐌷 𐌸(𐌰𐌽𐌴𐌹) (𐌼)𐌹𐍃 𐍆𐌰𐌹𐍂𐍈𐌰𐌿𐍃 𐌿𐍃𐌷𐍂𐌰𐌼𐌹𐌸𐍃 𐌹𐍃𐍄 𐌾𐌰𐌷 𐌹𐌺 𐍆𐌰𐌹𐍂𐍈𐌰𐌿.
𐌿𐌽𐍄𐌴 𐌽𐌹 𐌱𐌹𐌼𐌰𐌹𐍄 𐍅𐌰𐌹𐌷𐍄 𐌹𐍃(𐍄), 𐌽𐌹𐌷 𐍆𐌰𐌿𐍂𐌰(𐍆𐌹𐌻𐌻𐌹), (𐌰)𐌺 𐌽𐌹𐌿𐌾(𐌰) 𐌲𐌰𐍃𐌺(𐌰𐍆)𐍄𐍃. 𐌿𐌽𐍄𐌴 𐌽𐌹𐌷 𐌱𐌹𐌼𐌰𐌹𐍄 𐍅𐌰𐌹𐌷𐍄 𐌹𐍃𐍄, 𐌽𐌹 𐍆𐌰𐌿𐍂𐌰𐍆𐌹𐌻𐌻𐌹, 𐌰𐌺 𐌽𐌹𐌿𐌾𐌰 𐌲𐌰𐍃𐌺𐌰𐍆𐍄𐍃.
(𐌾)𐌰𐌷 𐍃(𐍅𐌰) 𐌼𐌰𐌽𐌰𐌲(𐌰)𐌹 𐍃𐍅(𐌴) 𐌸𐌹𐌶𐌰𐌹 𐌲(𐌰𐍂𐌰𐌹𐌳𐌴𐌹𐌽)𐌰𐌹 (𐌲𐌰)𐌻𐌰𐌹𐍃𐍄𐌰𐌽𐍃 𐍃𐌹𐌽(𐌳), 𐌲(𐌰)𐍅(𐌰𐌹𐍂𐌸𐌹) 𐌰𐌽𐌰 𐌹𐌼 𐌾𐌰𐌷 𐌰(𐍂)𐌼𐌰𐌹𐍉 (𐌾)𐌰𐌷 (𐌰𐌽𐌰) (𐌹)𐍃𐍂𐌰𐌴𐌻𐌰 (𐌲𐌿𐌳𐌹𐍃). 𐌾𐌰𐌷 𐍃𐍅𐌰 𐌼𐌰𐌽𐌰𐌲𐌰𐌹 𐍃𐍅𐌴 𐌸𐌹𐌶𐌰𐌹 𐌲𐌰𐍂𐌰𐌹𐌳𐌴𐌹𐌽𐌰𐌹 𐌲𐌰𐌻𐌰𐌹𐍃𐍄𐌰𐌽𐍃 𐍃𐌹𐌽𐌳, 𐌲𐌰𐍅𐌰𐌹𐍂𐌸𐌹 𐌰𐌽𐌰 𐌹𐌼 𐌾𐌰𐌷 𐌰𐍂𐌼𐌰𐌹𐍉 𐌾𐌰𐌷 𐌰𐌽𐌰 𐌹𐍃𐍂𐌰𐌴𐌻𐌰 𐌲𐌿𐌳𐌹𐍃.
𐌸𐌰(𐌽𐌰𐌼𐌰)𐌹𐍃 (𐌰𐍂𐌱𐌰𐌹)𐌳𐌴 𐌽(𐌹) 𐌰(𐌹)𐌽𐍃𐌷𐌿𐌽 𐌼(𐌹)𐍃 (𐌲𐌰𐌽𐍃𐌾𐌰)𐌹: (𐌿𐌽𐍄𐌴 𐌹𐌺 𐍃𐍄𐌰)𐌺𐌹𐌽𐍃 (𐌹𐌴𐍃𐌿)𐌹𐍃 𐌰𐌽𐌰 (𐌻𐌴𐌹𐌺)𐌰 𐌼(𐌴𐌹𐌽𐌰𐌼𐌼𐌰) (𐌱𐌰𐌹𐍂𐌰). 𐌸𐌰𐌽𐌰𐌼𐌰𐌹𐍃 𐌰𐍂𐌱𐌰𐌹𐌳𐌴 𐌽𐌹 𐌰𐌹𐌽𐍃𐌷𐌿𐌽 𐌼𐌹𐍃 𐌲𐌰𐌽𐍃𐌾𐌰𐌹: 𐌿𐌽𐍄𐌴 𐌹𐌺 𐍃𐍄𐌰𐌺𐌹𐌽𐍃 𐍆𐍂𐌰𐌿𐌾𐌹𐌽𐍃 𐌿𐌽𐍃𐌰𐍂𐌹𐍃 𐌹𐌴𐍃𐌿𐌹𐍃 𐍇𐍂𐌹𐍃𐍄𐌰𐌿𐍃 𐌰𐌽𐌰 𐌻𐌴𐌹𐌺𐌰 𐌼𐌴𐌹𐌽𐌰𐌼𐌼𐌰 𐌱𐌰𐌹𐍂𐌰.
(𐌰𐌽𐍃𐍄𐍃) (𐍆)𐍂𐌰𐌿𐌾𐌹𐌽𐍃 𐌿𐌽𐍃(𐌰)𐍂(𐌹𐍃) (𐌹𐌴𐍃𐌿𐌹𐍃) 𐍇𐍂𐌹𐍃𐍄𐌰𐌿𐍃 (𐌼𐌹𐌸) (𐌰𐌷𐌼𐌹𐌽) 𐌹𐌶𐍅𐌰(𐍂)𐌰𐌼𐌼𐌰, 𐌱𐍂(𐍉)𐌸𐍂(𐌾)𐌿(𐍃). 𐌰𐌼𐌴𐌽. 𐌰𐌽𐍃𐍄𐍃 𐍆𐍂𐌰𐌿𐌾𐌹𐌽𐍃 𐌿𐌽𐍃𐌰𐍂𐌹𐍃 𐌹𐌴𐍃𐌿𐌹𐍃 𐍇𐍂𐌹𐍃𐍄𐌰𐌿𐍃 𐌼𐌹𐌸 𐌰𐌷𐌼𐌹𐌽 𐌹𐌶𐍅𐌰𐍂𐌰𐌼𐌼𐌰, 𐌱𐍂𐍉𐌸𐍂𐌾𐌿𐍃. 𐌰𐌼𐌴𐌽. [ (Galatians 6:19) 𐌳𐌿 (𐌲)𐌰𐌻(𐌰𐍄)𐌹(𐌼 𐌿𐍃𐍄𐌰𐌿𐌷). 𐌳𐌿 𐌲𐌰(𐌻)𐌰(𐍄𐌹𐌼) (𐌲𐌰𐌼𐌴𐌻𐌹𐌸) 𐌹(𐍃)𐍄 𐌿(𐍃) (𐍂𐌿𐌼)𐌰𐌹. 𐌳𐌿 𐌲𐌰𐌻𐌰𐍄𐌹𐌼 𐌿𐍃𐍄𐌰𐌿𐌷. ]