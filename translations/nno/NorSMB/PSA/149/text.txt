Halleluja! Syng Herren ein ny song, hans lov i samlingi av dei gudlege!
Israel glede seg i sin skapar, Sions søner frygde seg for sin konge!
Dei skal lova hans namn med dans, syngja for honom til pauka og cither.
For Herren hev hugnad i sitt folk, han pryder spaklyndte med frelsa.
Dei gudlege frygdar seg i herlegdom, dei ropar av fagnad på sine lægje.
Lovsong for Gud er i deira munn, og eit tvieggja sverd i deira hand,
til å fullføra hemn yver heidningarne, refsing yver folkeslagi,
til å binda deira kongar med lekkjor og deira storfolk med jarnband,
til å fullføra fyreskriven dom yver deim. Æra er dette for alle hans trugne. Halleluja!