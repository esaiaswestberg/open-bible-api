
Прославляємо, Боже, Тебе, прославляєм, бо близьке́ Твоє Ймення! Оповідають про чу́да Твої.
„Коли при́йде година озна́чена, то Я буду суди́ти справедливо.
Розтопи́лась земля, і всі її ме́шканці, та стовпи́ її змі́цнюю Я. Се́ла.
Я сказав до лихих: Не шалійте, а безбожним: Не підіймайте ви ро́га!
Не підійма́йте ви рога свого́ догори́, не говоріть твердоши́йно,
бо не від сходу, і не від за́ходу, і не від пусти́ні наді́йде пови́щення,
але́ судить Бог: того Він пони́жує, а того повищує, —
бо чаша в Господній руці, а шумли́ве вино повне мі́шаного, — і наливає Він з нього, усі ж безза́конні землі виссуть та вип'ють лиш дрі́жджі її!
А я буду звіща́ти навіки, співатиму Богові Якова,
відрубаю всі ро́ги безбожних, — роги праведного піднесу́ться!