І заговорив шух'янин Білда́д та й сказав:
„Панува́ння та о́страх — у Нього, Який на висо́тах Своїх чинить мир.
Чи ві́йську Його є число? І над ким Його світло не схо́дить?
І як може люди́на бути праведною перед Богом, і як може бути чистим, від жінки наро́джений?
Таж Йому навіть місяць не світить, і в очах Його й зо́рі не ясні!
Що ж тоді люди́на ота́, — червя́к, чи син лю́дський — хроба́к?“